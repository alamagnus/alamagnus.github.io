Du behöver

    200 g smör, rumsvarmt
    50 g jordnötssmör
    180 g saltade jordnötter (2 dl)
    140 g farinsocker (2 dl)
    120 g strösocker (1,5 dl)
    55 g ägg (1)
    300 g vetemjöl (5 dl)
    5 g bikarbonat (1 tsk)
    2 g salt (0,5 tsk)
    5 g vaniljsocker (1 tsk)
    250 g vita chokladknappar

Gör så här

    Sätt ugnen på 180 grader.
    Vispa ihop smör, jordnötssmör, farinsocker och strösocker i en bunke till en krämig konsistens. Blanda i ägget.
    Sikta ner de torra ingredienserna och arbeta ihop till en deg. Arbeta in nötter och chokladknappar. Ställ degen i kylen i ca 20 minuter.
    Dela degen i 25 lika stora bitar, rulla bitarna till kulor. Lägg dem glest, de flyter ut under gräddningen, på två plåtar med bakplåtspapper.
    Platta till kulorna lite och grädda dem mitt i ugnen i ca 11 minuter, eller tills kakorna har fått lite fin färg. Låt svalna någon minut på plåten och låt dem sedan svalna helt på galler. Förvara kakorna torrt.
