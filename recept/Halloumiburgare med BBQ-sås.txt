Halloumiburgare med BBQ-sås

Halloumiburgare

Ingredienser

3 rödlökar
2 msk smör
400 g halloumiost (gärna rund)
bbq-sås (se recept nedan)
sallad
tomat
4 st hamburgerbröd
strips

Gör så här

Skala och skiva löken tunt. Stek mjuk på medelvärme i lite smör i cirka 10 minuter. Rör om ofta så att löken inte bränns vid.

Dela osten i 4 lagom stora bitar och stek tills den fått fin yta på båda sidor.

Skiva tomaten.

Montera ihop din halloumiburgare genom att fördela ett tunt lager BBQ-sås på alla skivor hamburgerbröd, lägg på sallad, tomat och stekt halloumi. Avsluta med att lägga på den stekta löken och sist hamburgerbröd med BBQ-sås på.

Servera med strips.

BBQ-sås

Ingredienser

3 msk olja
1 liten gul lök
1 vitlöksklyfta
1/2 msk riven ingefära
1 dl tomatpuré
2 dl ketchup
1 dl farinsocker
2 msk sötstark senap
1/2 dl rödvinsvinäger
2 msk Worcestershiresås
ev några droppar liquid smoke

Gör så här

Skala och finhacka lök och vitlök.

Stek lök och ingefära mjukt i lite olja.

Tillsätt tomatpuré, ketchup, socker, senap, vinäger och worcestersås. Mixa helt slät.

Låt koka upp och sjud sedan i cirka 30 minuter. Tillsätt ev några stänk liquid smoke.

Låt svalna helt och ha upp på väl rengjord burk. Förvara i kylen.



