Smaksättningar på buljongen:
- Rödvin, vitt vin
- Lagerblad, stjärnanis, kryddpeppar
- Persilja, timjan, basilika, oregano
- Vitlök, gul lök, purjolök
- Citrongräs, ingefära, chili, limeblad, japansk soja

Följande råvaror passar bra till fondue:
- Innanlår eller ytterlår i tunna skivor
- Entrecote, oxfilé, fläskfilé
- Kycklingfilé och kalkon
- Fast fiskfilé utan ben ex. helgeflundra, marulk, lax, piggvar, tonfisk
- Skaldjur – Jätteräkor, bleckfisk, blåmusslor
- Prinskorv eller falukorv
- Svamp
- Rödlök, gul lök, salladslök
- paprika
- Cocktailtomater
- Broccoli, blomkål, salladskål
-----------------------------------------------------------------
Bodens köttfondue
För 4 personer

Fond:

1,5 liter köttfond av koncentrerad fond på flaska
1 lök
1 morot
1 palsternacka 

Tillbehör:
600 g oxfilé
600 g fläskfilé
(eller 600 g kycklingfilé)
4 röda paprikor
1 blomkålshuvud
200 g färsk broccoli
200 g champinjoner

Goda såser till:
Aioli
Chilibearnaise
Guacamole
Tzatziki

Rhode island-sås
Du behöver:
1 dl vispgrädde
1,5 dl gräddfil
1 dl (100 g) majonnäs
0,5 dl chilisås
1 krm salt

Tabasco
0,5 tsk sherry eller konjak
1/2 röd paprika, finhackad
2 msk persilja, finhackad 
Gör så här:
1. Vispa grädden. Blanda med majonnäs, gräddfil och chilisås.
2. Smaka av med salt och ett par droppar tabasco och sherry eller konjak.
3. Blanda i paprikan och persiljan.
 
Aioli
Du behöver:
2 dl majonnäs
3 vitlöksklyftor
Salt
Ev pressad citron 

Gör så här:
1. Blanda majonnäsen med pressad eller riven vitlök.
2. Smaka av med salt och kanske lite pressad citron.
 
Tartarsås
Du behöver:
2 dl majonnäs
1 msk finhackad gul lök
3 msk finhackade pickles
2 msk finhackad gräslök
 
Gör så här:
1. Blanda alla ingredienser. Klart!

Guacamole

Du behöver:
1/2 liten gul lök
1 liten spansk pepparfrukt (eller lite cayenne­pulver)
1 tomat
1 mogen avokado
1 msk pressad citron
2 krm salt
0,5 krm svartpeppar

Gör så här:
1. Skala löken.
2. Dela och kärna ur pepparfrukten.
3. Finhacka löken, pepparfrukten och tomaten.
4. Dela avokadon, tag bort kärnan och gröp ur fruktköttet med en sked. Mosa det med en gaffel. Pressa genast citron över avokadomoset så att det inte mörknar.
5. Blanda med grönsakshacket. Smaka av med salt, peppar och pressad citron.

 
Tzatziki
Du behöver:
3 dl yoghurt
1 gurka (300 g)
1 vitlöksklyfta
2 krm salt
1/2 krm svartpeppar

 

Gör så här:
1. Sila yoghurten genom ett kaffefilter i ungefär 30 minuter.
2. Riv gurkan och krama ur det mesta av vätskan.
3. Blanda gurkan med den avrunna yoghurten. Smaksätt med pressad vitlök, salt och peppar.

Chilibéarnaise

Du behöver:
150 g smör
5 krossade vitpepparkorn
2 persiljestjälkar
1 msk finhackad schalottenlök eller vanlig lök
3 msk ljus vinäger
3 msk vatten
3 äggulor
1 tsk sambal oelek
1 krm salt

Gör så här:
1. Smält smöret och låt det svalna något.
2. Koka pepparkornen, persiljestjälkarna, lökhacket, vinägern och vattnet i en liten kastrull utan lock tills omkring hälften av vätskan återstår.
3. Sila bort kryddorna och häll tillbaka vätskan i kastrullen.
4. Ställ kastrullen i vattenbad i en större kastrull. Vattnet ska sjuda men inte koka. Vispa ner äggulorna (använd inte stålvisp i aluminiumkastrull till rätter med ägg för då blir såsen gråaktig).
5. Sjud medan du vispar tills blandningen tjocknat.
6. Ta kastrullen från värmen, tillsätt smöret, först droppvis sedan kan du hälla i en tunn stråle.
7. Smaksätt med sambal oelek och lite salt.
-------------------------------------------------------------------

Lammfondue
En ljuvligt doftande buljong som sprider trevnad i köket. Den kan men fördel göras i ordning dagen innan så att kryddorna får stå och dra. Och glöm inte att prova såserna även till andra rätter.

Fonduebuljong
1 liter vatten
1 dl kalvfond
3 stjärnanis
3 kanelstänger
9 kardemummakapslar eller -kärnor

Tillbehör
600 g finskuren lammfilé

Örtsås
3 dl gräddfil
1 msk finhackad färsk oregano
1 msk finhackad färsk rosmarin
1 tsk citronsaft
salt

Vitlökssås
2 vitlöksklyftor
2 1/2 dl kesella
1/2 tsk paprikapulver
1 tsk flytande honung
1 krm salt

Myntasås
2 msk finhackad färsk mynta (eller 2 tsk torkad)
2 dl äppelmos
1/2–1 krm kajennpeppar

Så här gör du
Örtsås: Blanda de färska örterna med gräddfilen. Tillsätt citronsaft och salta efter smak.
Vitlökssås: Pressa vitlöksklyftorna och rör ner i kesellan. Tillsätt paprikapulver, honung och salt.
Myntasås: Blanda myntan med äppelmoset. Smaka av med kajennpeppar.
Buljongen: Blanda vatten och kalvfond i en kastrull. Tillsätt de hela kryddorna, koka upp och låt sedan stå och dra (gärna över natten).
Värm buljongen i fonduegrytan och byt gärna ut kryddorna. Servera med tunt skuren lammfilé. Doppa köttet i den heta buljongen i ett par minuter. Servera såserna till.
-------------------------------------------------------------------
Ingredienser
Buljongfondue:

	400-500 g nötfilé, ryggbiff, rostbiff eller lammkött från steken
	1½ liter buljong, kraftig finns som ekologisk vara
	1-2 msk tomatpuré
	½ - 1 dl sherry, torr
Tillagning

En fondue lagas alltid vid bordet och serveras ur grytan med olika tillbehör. Allt bör därför vara väl förberett innan själva tillagningen börjar, och man bör helst inte vara mer än 4-6 personer runt grytan. Till en köttfondue kan köttet antingen kokas i buljong eller friteras i olja. Köttet bör vara mycket mört.

Förslag till tillbehör: · strimlad paprika, tunt skivad purjo, gurkstavar, blomkålsbuketter, tomatklyftor, strimlad sallat · oliver, pickles, syltlök, små ättiksgurkor (cornichons) eller syltade gröna tomater, marinerade eller färska skivade champinjoner · majonnäs eller Rhode Islandsås eller Remouladsås eller gräddfilssås, smaksatt med t ex grönpeppar eller riven pepparrot och äpple eller med mosad avokado.

Gör i ordning några av tillbehören, gärna ett par olika såser. Skär köttet i centimetertjocka strimlor.

Beräkna 100-125 g kött per portion.

Buljongfondue: Gör i ordning buljongen, välj t ex consommé på burk eller köttbuljongtärningar. Hetta upp buljongen i en gryta på spisen och smaksätt den extra med lite tomatpuré och gärna torr sherry. Duka fram kött och tillbehör, ställ buljonggrytan över en spritlåga. Spetsa köttet på långskaftade gafflar. Koka köttet i buljongen någon minut. Servera med tillbehören och ett gott bröd. Buljongen kan sedan serveras i koppar tillsammans med bröd och ost eller sparas och användas till en soppa.
-------------------------------------------------------------------
Köttfondue med buljong
Köttfondue med buljong blir mycket nyttigare än med olja. I fondue med buljong passar det att dippa grönsaker också. Och om jag får säga det minst lika gott om du har en god buljong. Ett tips är att ha i lite japansk misopasta och japansk ljus fin soja - då kan det inte gå fel. Köttbuljongtärningar och buljongkoncentrat gillar jag inte personligen men det är en smaksak. Gott blir det med egen köttbuljong som du själv kokat på ben. Rött vin från exempelvis södra frankrike passar bra till.
4 portioner fondue
600 gram kött av oxfile, entrecote eller mör biff.
Buljong:
1,5 liter vatten och 2 köttbuljongtärningar eller helst riktig köttbuljong
1 dl vitt vin
4 msk ljus soja
2 lagerblad
Grönsaker till fondue:
8 färska champinjoner
1 röd paprika
8 schalottenlökar
Broccolibuketter
Skär köttet i 2 cm stora kuber. Förbered ca 3 kalla såser till. Skär upp tillbehör i lagom små bitar att dippa (tänk på att de ska sitta stadigt på fonduegaffeln). Dela stora svampar, skär paprika grova bitar samt skala schalottenlök. Dela broccoli i små buketter. Koka upp buljongen och ställ på bordet på en ställning med värme eller värmeplatta under. Var och en doppar sedan sitt eget kött som blir färdigt på ca 2 minuter. Grönsaker låter du ligga i ca 4 minuter.
 
Kalla såser till köttfondue.
Välj såser som du gillar. Det finns många färdiga och goda creme fraiche sorter som passar till. Vidare välj en sås som pesto eller tomatsalsa. Liksom en fruktigare hetare salsa på ex. mango, tomat och gurka i olivolja.
Rhode Islandsås - gör egen av chilisås och majonnäs eller matlagningsyoghurt. Eller köp färdig.
Pesto - gör egen eller köp färdig.
Tomatsalsa - gör egen med ett paket krossad tomat, 1 krm rosmarin, 1 tsk socker, 1 msk vinäger samt salt och vitpeppar. Eller köp färdig.
Currysås - blanda gräddfil eller matlagningsyoghurt med några msk mango chutney och 1 tsk curry
Vitlöks och örtsås - blanda pressad vitlök med creme fraiche och hackade örter som persilja och basilika.
Aioli - vitlöksmajonnäs. Köp färdig eller gör egen av majonnäs, pressad vitlök och lite cayennepeppar.
Bearnaisesås - gör egen eller köp färdig.
Tzatziki - gör egen av grekisk yoghurt, pressad vitlök och riven gurka, salt och vitpeppar.
Mango och tomatsalsa - tärna mango, tomat, gurka och blanda med 2 msk olivolja, några droppar tabasco, 1 msk vinäger, salt och vitpeppar.

Andra goda såser och tillbehör är:
Bakad potatis
Klyftpotatis
Riven pepparrot
Tomatsallad
Grönsallad
Hommus
Bönsallad (ex. kokta adzukibönor i fräst lök med olivolja, vinäger, salt och peppar)
----------------------------------------------------------------------