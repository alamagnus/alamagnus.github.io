Foliepaket med torskrygg, sparris, potatis, örter och citron

Ingredienser
600 g små färskpotatisar
1 rödlök
1 röd chili
8 rädisor
1 knippe grön sparris
100 g smör eller margarin
1 dl skurna, blandade örter t ex persilja, gräslök, oregano, rosmarin
1 citron
flingsalt
peppar
4 ark grillfolie
600 g torskfilé

Skölj, borsta och koka potatisen i saltat vatten. Låt den ånga av och dela den ev. i bitar. Skala och skär löken i klyftor. Dela, kärna ur och finstrimla chilin. Skär rädisorna i klyftor.
Skär av den nedre delen på sparrisen. Skär sparrisen i bitar och koka den någon minut i saltat vatten.
Blanda matfettet med chili, örter, rivet skal och pressad saft av citron. Smaksätt med salt och peppar.
Fördela potatis, lök, rädisor och sparris på grillfoliearken. Lägg torsken och örtsmöret på grönsakerna. Vik ihop foliearken till paket. Grilla dem ca 15 minuter på indirekt grillning.


ENERGI:
PROTEIN:
KOLHYDRAT:
FETT:
1793 kJ / 428 kcal 
29,6 g 
26,3 g 
21,8 g
