Lime cheesecake pie

Du behöver
Limefyllning

    400 g kondenserad mjölk sötad
    300 g färskost
    10 g vaniljsocker [1 msk]
    30 g äggula [2 stycken]
    110 g ägg [2 stycken]
    100 g limesaft (1 dl = 4–5 limefrukter + skal från 2 limefrukter)

Pajskal

    100 g smör
    300 g digestivekex [ca 22 stycken]
    30 g strösocker [2 msk]

Garnering

    250 g vispgrädde [2.5 dl]

Gör så här

    Pajskal

    Sätt ugnen på 180 grader (varmluft).
    Smält smöret. Mixa kexen väl i en matberedare och blanda med sockret i en bunke. Tillsätt smöret och blanda ordentligt.
    Tryck ut smulorna i en pajform 22-24 cm i diameter och ända upp på kanten. Tryck gärna till smulorna med undersidan av ett glas för att få en jämn botten.
    Grädda i ugnen i 10 minuter, ta ut och låt svalna.

    Cheesecake fyllning

    Sätt ugnen på 160 grader (varmluft).
    Blanda kondenserad mjölk med färskost, vaniljsocker i en bunke med en handvisp.
    Tillsätt äggen och äggulorna och blanda med en slickepott till en slät smet, sist blandar du i limesaft.
    Häll fyllningen i pajskalet när den svalnat. Grädda mitt i ugnen i 20-22 minuter, eller tills pajen känns lite fast när man skakar till den.
    Ta ut och låt svalna helt innan den får stå i kylen i kylen 1–2 timmar. Toppa med mjukvispad grädde samt finrivet limeskal.