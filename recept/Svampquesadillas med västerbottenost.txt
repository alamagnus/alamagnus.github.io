Svampquesadillas med västerbottenost

Till 6 portioner, 30 minuter

cirka 300 g valfri svamp smör
3 vitlöksklyftor, fin hackade
2–3 msk sherry
1 msk japansk soja 
1 liten nypa chiliflakes 
1/2 citron, rivet skal 
nymalen svartpeppar 
flingsalt
1 paket små tortillas 
1 knippa bladpersilja, hackad 
cirka 2 1/2 dl riven västerbottensost


Rensa och skiva svampen. Stek på medelvärme tills den har slutat vätska sig. Tillsätt en klick smör, vitlök, sherry, soja och chiliflakes. Sänk värmen och låt puttra i cirka en kvart. Smaka av med lite citronskal, peppar och kanske lite salt.

Värm en teflonpanna på medelvärme. Bred ut svampröra i ett tunt lager på en tortilla. Strö över persilja och ost. Lägg på ytterligare en till tortilla och tryck till. Lägg hela ”dubbelmackan” i stekpannan. Vänd försiktigt när den har fått färg och stek på andra sidan.

Upprepa med resten. Placera alla ovanpå varandra efterhand. Låt svalna något och skär sedan i tårtbitar som en pannkakstårta.
