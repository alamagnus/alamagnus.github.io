Lyxig spagetti med löjrom citron och parmesan

4 portioner

ca 400 g spaghetti
2-3 msk smetana
100 g parmesanost, finriven (spara lite till topping)
0,5 citron, saft och citronskal
svartpeppar
ev flingsalt
0,5 knippe gräslök, finhackad
120-150 g Kalix löjrom

Koka spagettin riktigt al dente enligt instruktionerna på förpackningen.
Häll av spagettin i ett durkslag, men spara lite av pastavattnet till såsen.

Lägg spagettin i en stekpanna och vänd ner smetana, finriven parmesan och saften från en halv citron. 

Tillsätt ca 1 dl pastavatten och koka ihop någon minut till en krämig sås. Smaka av med nymalen svartpeppar och eventuellt lite salt.

Lägg upp spagettin på tallrikar och toppa med mer parmesanost, finhackad gräslök, citronzest och en klick löjrom.