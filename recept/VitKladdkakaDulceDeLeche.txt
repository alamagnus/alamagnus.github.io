Vit kladdkaka med dulce de leche och kokos


Ingredienser
Portioner: 10-12 bitar

    100 g smör (+ extra till formen)
    200 g hackad vit choklad
    2 dl strösocker
    2 msk ljus sirap
    1 1/2 dl vetemjöl
    1 krm flingsalt
    2 ägg
    2 tsk färskpressad citronjuice
    1 tsk finrivet citronskal
    riven kokos (till formen)

Kolafrosting

    100 g rumsvarmt smör
    200 g färskost
    1/2 dl dulce de leche (karamelliserad mjölk)

Topping

    1/2 dl dulce de leche (karamelliserad mjölk)
    1/2 dl rostade kokoschips


Gör så här

Sätt ugnen på 175°C.
Smält smöret och ta från värmen. Rör ner hälften av chokladen och låt den smälta helt i smöret. Blanda ner socker, sirap, mjöl, salt och sist äggen, ett i taget. Rör ner citronjuice och -skal till en jämn smet.
Smörj en form med löstagbar kant, ca 23 cm i diameter (för 10-12 bitar), med smör och bröa med kokos. Häll smeten i formen och toppa med resterande choklad. Grädda i mitten av ugnen 15–20 minuter. Låt svalna. 


Kolafrosting: Vispa smöret fluffigt. Tillsätt färskost och dulce de leche och vispa ytterligare några minuter.

Topping: Bred frostingen på den kalla kakan och ringla över dulce de leche. Toppa med kokoschips.
