Svamplasagne med spenat o getost

4 personer

500 g rensad blandsvamp
500 g färsk spenat
25 g + 25 g smör
2 krm + 2 krm salt
1 krm + 1 krm nymald svartpeppar
1 gul lök
1 vitlöksklyfta
12 lasagneplattor
200 g riven västerbottensost

Bechamelsås:
50 g smör
1 1/2 dl vetemjöl
1 liter mjölk
1 krm riven muskot
200 g chevreost
2 msk flytande honung
1 tsk salt
2 krm nymald svartpeppar

Topping:
50 g färsk spenat
1 dl rostade valnötter
2 msk finhackad persilja

Tillbehör:
sallad


Sätt ugnen på 200 grader. Fräs spenaten hastigt i 25 g smör. Krydda med 2 krm salt och 1 krm peppar.
Fräs svampen. Skala o finhacka lök o vitlök. Lägg 25 g smör i stekpannan o tillsätt lök o vitlök. Fräs ca 3 min. Krydda med salt och peppar.

Sås: Smält smöret i en kastrull. Vispa i mjölet, sänk värmen och häll i lite av mjölken. Vispa tills blandningen blir slät. Häll i resten av mjölken under vispning. Tillsätt muskoten, sjud på låg värme under omrörning 4-5 min, tills såsen tjocknar. Smula i chevreosten och rör tills den smält. Tillsätt honungen och krydda med salt o peppar.

Varva lasagneplattor, spenat, svamp, ost och bechamelsås i en ugnssäker form, börja och avsluta med sås. Grädda mitt i ugnen ca 30 min.