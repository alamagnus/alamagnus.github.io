Vegansk kokos- och spenatsås med kikärtor
8 portioner

Tidsåtgång: ca 30 min

2 gula lökar
2 vitlöksklyftor
3 cm färsk ingefära 
400 ml kokosmjölk 
10 dl kokta kikärtor 
400 ml krossade tomater
1 msk fryst koriander
1 tsk kardemumma 
1 chili
1 grönsaksbuljongtärning
1 tsk spiskummin 
800 g fryst, hackad spenat
Matvete för 8 port
olja

GÖR SÅHÄR
Koka matvete enligt anvisning på paketet.
Skala gul lök och vitlök, hacka fint.
Hacka chili och skala ingefära och hacka även den fint.
Hetta upp en kastrull eller gryta med olja. Fräs chili, ingefära, all lök, kardemumma och spiskummin till löken är mjuk. Lägg i den frysta koriandern och rör runt.
Slå på kokosmjölk, krossade tomater och ca 1-2 dl vatten till. Lägg i grönsaksbuljongen. Lägg i spenaten.
Låt puttra i ca 10 min, rör om.
Lägg i de kokta kikärtorna och låt de bli varma.
Servera med matvetet.