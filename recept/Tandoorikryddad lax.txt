Tandoorikryddad lax

Ingredienser
600 g laxfilé utan skinn
3 dl naturell fet yoghurt, ex turkisk yoghurt
2-3 msk tandoorikrydda
2 vitlöksklyftor
1 stor gul lök
40 g ingefära
salt och peppar

Tillagning
Värm ugnen till 200 grader.

Hacka vitlök, lök och ingefära fint och fräs tillsammans med tandoori i olja tills löken är mjuk. Rör ner yoghurten och ta kastrullen från värmen.

Krydda laxen med salt och peppar och lägg den i en ugnssäker form. Slå över tandooriyoghurten och se till att allt täcks med yoghurten. 

Baka av i mitten av ugnen i ca 15-20 minuter eller tills laxen är ljusrosa och flikar sig lätt om du petar i den försiktigt.