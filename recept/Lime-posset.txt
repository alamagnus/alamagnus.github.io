Lime posset

Ingredienser

portioner6

3 dl vispgrädde
1 dl strösocker
3 limefrukter, 3 msk saft och zest från 3 lime

Gör så här

Koka upp grädde och socker och låt sjuda i 3–4 minuter.

Tvätta lime och riv av zest och pressa ner saften i en skål medan grädden sjuder.

Ta grädden från värmen och tillsätt limesaften och limezesten under vispning. Vispa 30 sekunder med en vanlig visp.

Häll blandningen i 6 små glas och låt stå kallt i minst 8 timmar före servering.

Toppa med färska bär eller kaksmulor.

Reaktionen mellan grädden och syran gör att desserten stelnar efter att den stått i kylen. Men rör inte om i den efter du hällt upp den eller när du serverar den, då blir den flytande igen och stelnar inte. Så servera och ät med sked men rör inte om!
