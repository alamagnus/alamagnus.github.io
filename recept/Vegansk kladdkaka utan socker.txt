Vegansk kladdkaka utan socker

Ingredienser: 

3 msk chiafrön 
2 dl vatten 
10 färska dadlar 
1/2 dl riven kokos 
1 tsk bakpulver 
2 dl mandelmjöl 
5 msk kakao 
1/2 dl kokosolja 
1 kryddmått havssalt 

Gör så här: 
1. Häll chiafrön och allt vatten i en skål och låt stå. 
2. Smörj en form med kokosolja. 
3. Mixa dadlarna med kokosen. 
4. Blanda i resten av de torra ingredienserna och mixa igen. 
5. Häll i kokosoljan och blandningen av chiafrön och vatten. Mixa en sista gång.
6. Häll smeten i en form och sätt in i ugnen på 175 grader i ca 15 minuter. Ta hellre ut kakan lite för tidigt, dvs. när den fortfarande är väldigt kladdig. (Den stabiliserar sig lite när den svalnar.) 
7. Ställ den i kylen ett tag när den har svalnat lite. 
8. Servera gärna din smarriga kladdkaka med bär.

