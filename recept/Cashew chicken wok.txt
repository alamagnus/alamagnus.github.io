Cashew chicken wok

Ingredienser

portioner 4

1 msk sichuanpeppar
3 dl cashewnötter, naturella
3 klyftor vitlök, finhackade
1 msk färsk ingefära, finhackad
500 g kycklinglårfilé, i munsstora bitar
250 g broccoli, skuren i munsstora bitar
1 morot, i munsstora bitar (stor)
1 gul lök, i tärningar (stor)
ev 1-3 tsk chiliflakes (om man gillar hetta)
neutral rapsolja, till stekning

Sås

1 dl ostronsås
1 msk kinesisk soja
2 msk svart risvinäger (eller balsamvinäger)
1 msk strösocker
1 msk sesamolja

Till servering

1 kruka färsk koriander, hackad
4 port jasminris, till servering

Gör så här

Rosta sichuanpepparn i en torr panna i några minuter. Stöt i en mortel till ett fint pulver.

Blanda ihop alla ingredienser till såsen.

Häll 0,5 dl olja i en wok. Hetta upp och lägg i de naturella cashewnötterna. Låt få färg under omrörning tills nötterna är mörkt gyllene. Ta upp dem ur woken och låt svalna.

Woka vitlök och ingefära i 30 sek, lägg sedan i kycklingen. Låt fräsa och få fin färg runtom. Lägg över på en tallrik och ställ vid spisen.

Häll i ev mer olja i woken och fräs broccoli, morot och lök på hög värme tills de fått lite färg. Lägg tillbaka kycklingen och cashewnötterna i woken.

Tillsätt sichuanpepparn samt ev chiliflakes och vänd runt. Häll på såsen och rör om så allt blir täckt av de goda smakerna.

Toppa med koriander och servera den goda woken med ångande varmt jasminris.
