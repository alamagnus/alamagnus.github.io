Pasta med lax och citronmascarpone

Du behöver

    400 g pasta, t.ex. linguini, bavette eller bucatini (lång pasta)
    4 bitar laxfilé (á ca 125 g) skinnfri, fryst och upptinad
    2 msk färsk timjan, repad
    2 små schalottenlökar
    100 g färsk babyspenat
    250 g mascarpone
    1 kruka gräslök, finskuren
    1 citron, finrivet skal
    1 dl vitt vin
    olivolja
    salt, svartpeppar

Gör så här

    Koka pastan al dente i lättsaltat vatten enligt anvisningen på förpackningen.
    Skär laxen i tärningar. Krydda dem med timjan (1 msk), salt och peppar.
    Skala och finhacka löken. Ansa och skölj spenaten.
    Blanda mascarponen i en skål med gräslök, timjan (1 msk) och citronskal. Smaka av med salt och peppar.
    Hetta upp en stor panna med olivolja, pannan ska rymma hela rätten. Fräs först löken tills den mjuknat något. Lägg sedan i laxtärningarna och fräs tills laxen är genomstekt.
    Häll i vinet och låt allt få ett snabbt uppkok. Blanda därefter i spenaten och rör försiktigt om tills allt blandats väl.
    Ställ laxpannan åt sidan och rör varsamt ner mascarponeblandningen (den ska inte koka).
    Häll av pastan i ett durkslag (spara några skedar av vattnet för att späda såsen) och häll sedan över den varma pastan i laxpannan. Späd ev med lite pastavatten om det behövs.
