Frasig kycklingschnitzel med kapris- och citronsås

4 portioner 30 minuter

Ingredienser

KYCKLING
600 g  minutkycklingfilé
2  ägg
1 dl  vetemjöl
2  ägg
1,5 dl  ströbröd
2 dl  riven parmesanost

POTATIS
900 g  mjölig potatis
3 msk  olivolja
2 tsk  torkad rosmarin
3 klyftor  vitlök

SÅS
3 dl  turkisk yoghurt
3 msk  hackad kapris
1  citron, rivet skal och lite av saften
3 msk  hackad persilja
 salt och peppar
 olivolja att steka i

Börja med potatisen. Sätt ugnen på 225 grader. 

Tvätta potatisen väl. Skär i stora tärningar à ca 2,5x2,5 cm. 
Tryck till vitlöksklyftorna med sidan av knivbladet och lägg i en bunke med potatisen. Vänd runt i olivolja, rosmarin och salta och peppra. Lägg på en plåt och rosta i ugnen ca 30 minuter.
 
Rör samman alla ingredienser till såsen. Smaka av med citronsaften så såsen blir lagom syrlig, samt salt och peppar. 
Salta och peppra kycklingen. Ta fram tre tallrikar, lägg mjölet i en, vispa upp ägget i den andra och blanda ströbröd och riven parmesan i den tredje. 

Panera kycklingen genom att först vända i mjöl, sen i ägg och till sist i ost-och ströbrödsblandningen. 
Stek den panerade kycklingen i rikligt med olivolja till frasig på båda sidor. Låt snabbt rinna av på trippelt hushållspapper och servera sedan genast med den rostade potatisen och den kalla kapris- och citronsåsen. 