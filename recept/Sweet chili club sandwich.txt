Sweet chili club sandwich

Ingredienser
Portioner:  4

0,8 dl sweet chilisås
1 msk färskpressad citronjuice
2 msk rapsolja
4 kycklingfiléer (à ca 150 g)
2 krm salt
1 krm svartpeppar
rapsolja att steka i
1 paket bacon (à 140 g)
2 tomater
1 rödlök
1/4 gurka
6 skivor vitt bröd
1 kruka krispsallad

Sweet chili-majonnäs
2 äggulor
1/2 msk vitvinsvinäger
4/5 dl sweet chilisås
1 krm salt
1 krm svartpeppar
2 dl rapsolja
1 msk finhackad persilja
1 msk finhackad röd chilifrukt (t ex spansk peppar)

Sätt ugnen på 175°C.

Rör ihop sweet chili, citronjuice och rapsolja. 
Häll marinaden i en plastpåse. Lägg i kycklingen och knyt ihop. Låt stå i kylen minst 2 timmar.

Sweet chili-majonnäs: Vispa ihop äggulor, vinäger, sweet chili, salt och peppar. Tillsätt oljan, först droppvis och sedan i en fin stråle, under fortsatt vispning. Blanda ner persilja och chili.

Krydda kycklingfiléerna med salt och peppar. Stek i olja ca 3 minuter per sida, tills de fått fin färg.

Sätt in filéerna i ugnen 15–20 minuter, tills de är genomstekta.

Öka ugnstemperaturen till 225°C.

Stek under tiden baconet knaprigt och låt det rinna av på hushållspapper.

Skär tomat, rödlök och gurka i tunna skivor.

Kantskär brödet. Dela varje skiva diagonalt till två trekantsbitar. Rosta bröden i ugnen ca 3 minuter på varje sida.

Skär kycklingen i skivor på längden. Bred majonnäs 8 av brödbitarna (för 4 portioner). 

Lägg på ett lager sallad, lök, tomat, gurka, bacon och kyckling på 4 av brödbitarna (för 4 portioner).

Lägg på ytterligare en bredd brödbit och lägg på ett lager till av sallad, lök, tomat, gurka, bacon och kyckling.

Avsluta med en brödbit och stick ett ”grillspett” genom hela mackan. Servera resten av majonnäsen till.

