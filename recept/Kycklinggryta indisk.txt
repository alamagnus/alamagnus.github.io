Ingredienser
1 hel kyckling eller ca 1 kg kycklingdelar, gärna med ben
2 medelstora gula lökar
3 klyftor vitlök
1 röd chili
2 tomater
100 g smör
0,5 dl hackad färsk ingefära
1 msk hel spiskummin
1 kanelstång
2 dl kycklingbuljong
2-3 tsk salt
4 dl vispgrädde
1,5 tsk tomatpuré
3 msk hackad sötmandel

Marinad

4 dl grekisk yoghurt, 10 %
2 msk färskpressad citronsaft
2 msk gurkmeja
2 msk garam masala
2 msk malen spiskummin

Servering

kokt ris, t ex basmati
hackad färsk koriander

Gör så här

Dela hel kyckling i bitar.
Vispa ihop marinaden av yoghurt, citron och kryddor i en skål. Lägg i kycklingen och låt den marinera i minst 6 timmar men helst över natten.

Skala löken och vitlöken och hacka båda. Skär chilin i skivor. Skär bort fästet på tomaterna och tärna dem.

Smält smöret i en panna - det ska skumma men inte få färg. Lägg i löken och fräs den på medelvärme tills den får färg. Blanda ner vitlök, ingefära och hel spiskummin och fortsätt att fräsa i några minuter till. Tillsätt tomaterna, chilin och kanelstången och låt koka i 5 minuter till.

Lägg ner kycklingen med sin marinad och låt koka i cirka 5 minuter. Häll i buljongen och låt småputtra i cirka 30 minuter. Blanda i grädden och tomatpurén och låt koka i ca 10 minuter till. Lägg i mandeln koka i ca 5 minuter till. Servera direkt med kokt ris och färsk koriander.

