Beandillas med svarta bönor och avokado

Ingredienser
Portioner:  4

1 förp kokta svarta bönor (à 380 g) 230 gram netto
1/2 gul lök
1/2 vitlöksklyfta
1 msk olja
1 1/2 dl riven ost
1/2 tsk salt
1 krm peppar
1 mogen avokado
1 msk färskpressad limejuice
8 små mjuka tortillabröd
1 dl hackad koriander
limeklyftor

Tillagning

Häll av och skölj kokta svarta bönor. Låt rinna av.

Skala och hacka gul lök och vitlök. 

Fräs lök och vitlök i olja i en kastrull några minuter, tills den är mjuk. Tillsätt bönorna och fräs ytterligare några minuter. 

Ta från värmen och mosa bönorna med en gaffel. Rör ner riven ost. Krydda med salt och peppar.

Dela och kärna ur avokado. Gröp ut köttet, skär i skivor och blanda med färskpressad limejuice.

Bred bönröran på hälften av tortillabröden. 
Fördela avokadon och hackad koriander över. 
Lägg på resten av bröden, som lock, och tryck försiktigt så att de sitter ihop. Pensla båda sidor med olja.

Stek eller grilla bröden på båda sidor tills de har fått lite färg. Låt svalna något och skär sedan upp i kvartar. 

Servera med limeklyftor.