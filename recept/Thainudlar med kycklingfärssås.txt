Thainudlar med kycklingfärssås

Ingredienser
500 g kycklingfärs
1 msk neutral olja
2 vitlöksklyftor, finhackade
1 röd chili, finhackad, eller 0,5 msk sambal oelek
1.5 dl kokosmjölk
2 msk fisksås
2 msk riven färsk ingefära
1 tsk strösocker
1 lime, pressad saft
salt

Till servering
200 g nudlar, t ex äggnudlar
3 salladslökar, strimlade
1 kruka färsk koriander

Hetta upp olja i en stekpanna och stek färsen med vitlök och chili tills den är genomstekt. Rör om under tiden så att färsen inte klumpar sig. Häll i kokosmjölk, fisksås, ingefära och socker. Låt sjuda ca 5 min. 

Pressa i limesaft. Smaka av med salt. 

Koka nudlarna enligt anvisning på förpackningen. Vänd ner salladslöken i kycklingfärssåsen. Servera med nudlarna och toppa med koriander precis vid servering.