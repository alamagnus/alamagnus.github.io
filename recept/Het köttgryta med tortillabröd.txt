Het köttgryta med tortillabröd

1 kg högrev
1 gul lök, grovhackad
2-3 klyftor vitlök
1-2 jalapeño, urkärnad och hackad
2 msk olivolja
1 tsk torkad chili
1 msk anchochilipulver
0,5 msk mald spiskummin
3 dl vatten
2 msk oxfond
800 g hela körsbärstomater
1,5 msk pressad limejuice
140 g bacon
1 msk maizena + vatten
800 g stora vita bönor
1 nypa strösocker
1-2 tsk salt
1 krm svartpeppar
0,5 dl färska örter, finhackade

Tillbehör
4 g mjuka tortillas eller 100 g nachochips
3 dl gräddfil
2 saltgurkor, i stavar

Putsa köttet och skär i kuber. Skala och finhacka lök och vitlök. Kärna ur och finhacka jalapeñon.

Krydda köttet med salt och bryn det runt om tills det fått färg. Lägg över i en stor gryta med lock.

Fräs löken i ca 3 min. Tillsätt jalapeño, vitlök och torkade kryddor. Fräs i ytterligare 3 min. Röran ska bli nästan bränd. Lägg över i grytan och stek ur pannan med vatten.

Tillsätt vatten, fond, tomater, och limejuice. Låt sjuda (inte koka) under lock i ca 3 timmar, tills köttet är riktigt mört.

Innan servering
Strimla och knaperstek baconet och låt det rinna av på hushållspapper. Tillsätt detta mot slutet av koktiden.

Rör ut maizena i vatten och tillsätt.

Skölj bönorna och rör ner i grytan. Smaksätt med socker, salt och ev peppar. Klipp över färska örter.

Vid servering, toppa med en klick gräddfil och servera med bröd och saltgurka vid sidan om.