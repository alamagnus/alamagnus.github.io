Krämiga burritos

4 personer

400 g nötfärs
1 röd paprika
1 färsk grön jalapeno
1 msk rapsolja
1 burk kidneybönor, ca 400 g
150 g färskost naturell
½ dl mango chutney
1½ tsk curry
1 tsk salt
1 krm peppar
8 mjuka tortillabröd
150 g riven ost texmex

Tillbehör
2 dl gräddfil
Gräddfil 12%
130 g salladsmix

Sätt ugnen på 250°. 
Kärna ur paprika och jalapeño. Skär paprikan i bitar och hacka jalapeñon. 

Bryn köttfärsen i rapsolja. Tillsätt paprika och jalapeño och stek ytterligare någon min. 

Skölj bönorna och rör ner dem och färskosten tillsammans med mango chutney och curry. Salta och peppra. 

Fördela blandningen på torillabröden. Strö över hälften av osten. Rulla ihop till täta rullar och lägg i en ugnssäker form. 

Strö över resten av osten. 

Gratinera i mitten av ugnen i 5–8 min tills de har fått fin färg. Servera med gräddfil och en krispig sallad.