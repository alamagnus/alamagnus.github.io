Laxfilé med kokos och lime
Laxfilé med kokos och lime à la Magnus
Tillagningstid 20 minuter 4 portioner

Ingredienser 

400-500 g skinn- och benfri laxfilé
2 dl kokosmjölk
1 msk färskpressad limejuice + 1 tsk finrivet limeskal
2 msk finskuren gräslök

rapsolja

salt, peppar

Tillagning

Skär laxen i portionsbitar.
Krydda med salt och peppar. 
Stek fiskbitarna i 1 msk olja tills de har fin färg och är knappt genomstekta, ca 3 minuter. Ta upp och håll dem varma.

Häll

kokosmjölken i stekpannan och smaksätt med pressad limejuice, limeskal,
salt och peppar. Hetta upp skyn, men låt den inte koka. Tillsätt
gräslöken och häll kokosskyn över laxen.

