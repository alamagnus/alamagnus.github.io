Morotsrulltårta

Ingredienser

ca 10 bitar

2 dl finrivna morötter (2 dl motsvarar ca 2-3 morötter)
2 ägg
2 dl strösocker
2 dl vetemjöl
1 1/2 tsk vaniljsocker
1 tsk malen kanel
1/2 tsk malen ingefära
1 tsk bikarbonat
1 tsk bakpulver 
3/4 dl neutral rapsolja

Frosting

75 g rumsvarmt smör
1 1/2 dl florsocker
2 tsk vaniljsocker
300 g färskost

Gör så här

Sätt ugnen på 225°C.

Riv morötterna.

Vispa ägg och socker fluffigt.

Blanda alla torra ingredienser i en bunke. Rör ner morötter och olja i äggsmeten och sist de torra ingredienserna.

Bred ut smeten jämnt på en bakpappersklädd plåt. Grädda i mitten av ugnen 5–7 minuter.

Strö ut lite socker på ett bakplåtspapper. Vänd upp kakan på pappret och dra försiktigt bort det översta bakplåtspappret. Låt svalna.

Frosting: Vispa ihop smör, florsocker, vaniljsocker och färskost. Bred ut krämen i ett jämt lager på rulltårtan och rulla ihop. Förvara i kylen.
Till servering: Pudra över lite florsocker och skär i bitar vid servering.
