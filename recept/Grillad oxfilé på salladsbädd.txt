Grillad oxfilé på salladsbädd

Ingredienser:
800 g oxfilé
2 förp rucolasallad
4 plommontomater
1 rödlök
1 dl tranbär
cashewnötter
1 manchegoost (Eller annan hårdost)
2 förp halloumiost
15 delikatesspotatisar
olivolja
salt
granatäppelvinägrett


Skölj potatis och dela i mindre bitar, ner i en form och massa olja och salt på dessa, in i ugnen på 200 grader i 25–30 min. Ta sedan ut och låt svalna

Låt köttet stå utanför kylen en stund och bli rumstempererat. Köttet grillas med en marinad av olivolja och salt. Ca 10 min 200 grader, för rosa/rött inuti, för mindre rött, grilla längre.

Halloumi skivas upp ca 9–10 skivor per paket och grillas fluffiga, inte brända.

Ta fram fyra tallrikar, börja med att lägga ut mycket ruccola i botten. Sen på med hackad rödlök, delad tomat, ost i små kuber, tranbär, nötter, potatisen när den har svalnat lagom, sedan på med den grillade halloumi, skär köttet i trevliga mindre skivor (Inte för tunna) och lägg på toppen. Sist på med olivolja samt granatäpple vinaigretten (inte för mycket då den är ganska söt).


