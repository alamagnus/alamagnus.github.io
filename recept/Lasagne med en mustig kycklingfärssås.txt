Lasagne med en mustig kycklingfärssås
4  portioner

INGREDIENSER
KÖTTFÄRSSÅS
500 g kycklingfärs från Kronfågel
1 st gul lök, finhackad
1 st vitlöksklyfta, finhackad
0.5 st röd chili, urkärnad och finhackad
2 msk tomatpuré
1 msk strösocker
1 burk krossade tomater
1 msk oregano
1 dl basilika färsk, finskuren
1 skvätt rödvin (kan uteslutas)
3 msk olivolja
2 tsk salt
svartpeppar

BECHAMELSÅS
4 msk smör
4 msk vetemjöl
6 dl mjölk 3%
1 tsk salt
1 tsk muskot mald
150 g mozzarella, riven
2 dl riven parmesanost

ÖVRIG FYLLNING
1 burk grillad röd paprika (ca 500g) skivad
1 påse bladspenat (ca 100g)
12 st lasagneplattor

SÅ HÄR GÖR DU
KÖTTFÄRSSÅS
sätt ugnen på 180 grader
Fräs lök, vitlök och chili i olivolja.
Tillsätt tomatpuré, socker och oregano. 
Fräs ytterligare några minuter. 
Lägg i kycklingfärsen och bryn tills den får lite färg. Rör så att färsen smulas sönder. 
Tillsätt krossade tomater och eventuellt lite rödvin. Salta och peppra. Låt såsen sjuda i ca 30 min på låg värme. 
Tillsätt basilikan alldeles i slutet innan montering av
lasagnen.

BECHAMELSÅS
Smält smöret i en kastrull. Vispa ner mjölet. Häll i mjölk och vispa ihop. Salta, peppra och tillsätt muskot.
Vispa ihop i ca 5 min tills såsen tjocknat. 
Tillsätt riven mozzarella och låt koka ytterligare några minuter på svag värme. 
Ställ åt sidan.

MONTERING
Häll lite av köttfärssåsen och bechamelsåsen i botten av en ugnsform. 
Lägg på ett lager lasagneplattor och täck med mer bechamelsås. 
Varva sedan lasagneplattor med köttfärssås, bechamelsås, grillade paprikor och spenat. 
Avsluta med ett lager bechamelsås och strö över parmesan. Grädda lasagnen i ugnen i ca 30 min-40 min.
