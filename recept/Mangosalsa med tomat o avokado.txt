Mangosalsa med tomat o avokado

Ingredienser
1 mango
2 avokados
3 tomater
0,5 rödlök
4 msk fin olivolja
2 msk fin vinäger
2 krm salt
1 krm vitpeppar
4 droppar tabasco eller valfri chili (valfritt)
1 dl hackad bladpersilja eller färsk koriander (valfritt)

Tillagning

Skala mangon med en potatisskalare.
Ställ den på ända och skär av sidorna från den platta kärnan. Skär bort resten från kärnan och tärna allt fruktkött från mangon. Lägg i en skål.
Dela avokado, sätt kniven i kärnan och knyck till så att den lossnar.
Gröp ur avokadon med en stor sked. Skär avokado i tärningar. Lägg i skålen med mangon.
Skölj och tärna tomater och lägg i skålen.
Hacka rödlök och tillsätt den också.
Plocka bladpersilja, skölj och hacka grovt. Tillsätt till skålen.
Tillsätt olivolja, vinäger, salt och peppar samt tabasco. Smaka av.
Mangosalsan är klar att serveras.
