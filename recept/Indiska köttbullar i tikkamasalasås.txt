Indiska köttbullar i tikkamasalasås

Ingredienser

portioner4

Köttbullar

600 g lammfärs
1 rödlök, riven (liten)
1 ägg
1 msk färsk ingefära, riven
3 klyftor vitlök, rivna
1 msk garam masala

Sås

150 g cashewnötter
ca 4,5 dl vatten, varmt
50 g smör
2 gula lökar, hackade
4 klyftor vitlök, skivad
2 msk färsk ingefära, skivad
1 msk curry
1 msk garam masala
1 msk chilipulver
3 msk tomatpuré
400 g finkrossade tomater
3 dl vispgrädde
1 kruka färsk koriander, stjälkar grovt hackade och blad sparade till garnering
salt
peppar

Till servering

4 port basmatiris, nykokt
3 dl matyoghurt
ev naanbröd

Gör så här

Börja att blanda samman alla ingredienser till köttbullarna. Salta och peppra. Smaka av genom att ta steka en liten bit i smör i panna. Rulla till bollar och ställ åt sidan.

Mixa cashewnötter och varmt vatten tillsammans med vitlök och ingefära till en mjölkig kräm.
Fräs den hackade löken i smör i en tjockbottnad gryta tills den är mjuk.
Tillsätt curry, garam masala och milt chilipulver och låt steka med i några sekunder. Lägg sedan i tomatpuré och låt fräsa några sekunder så den rostas lätt. Häll på tomater, cashewkrämen, vispgrädde och korianderstjälkar. Låt puttra i 10 minuter, smaka sedan av med salt och peppar.

Stek köttbullarna på hög värme tills de fått fin färg runtom eller lägg ner dem ostekta direkt i såsen. Låt koka ihop några minuter om köttbullarna är stekta alt ca 10 minuter om de är ostekta.

Servera dina indiska köttbullar i tikka masalasås med nykokt basmatiris, svalkande yoghurt och ev naanbröd. Njut!
