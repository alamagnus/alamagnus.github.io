Äppelcheesecake med knaprigt havresmul och kolasås
Ingredienser

Du behöver
Kolasås

    2,5 dl vispgrädde
    2,5 dl strösocker
    2,5 msk sirap
    0,5 tsk vaniljsocker
    0,5 tsk salt

Botten

    100 g smör
    14 digestivekex
    0,5 tsk malen kanel
    1 krm salt

Fyllning

    600 g färskost, rumstempererad
    2 dl strösocker
    0,5 tsk vaniljpulver
    0,25 dl vetemjöl
    0,75 dl turkisk yoghurt
    1 ägg, rumsvarm
    1 ägg, gulan, rumsvarm

Äppeltopping

    2 svenska äpplen
    1 msk strösocker
    1 msk brunt farinsocker
    2 tsk malen kanel

Smul

    50 g smör, rumsvarmt
    1 dl vetemjöl
    0,5 dl havregryn
    0,5 dl strösocker
1 msk ljus sirap
2 tsk vaniljsocker

Gör så här

    Kolasås
    Häll alla ingredienserna i en kastrull och låt koka i ca 15-20 minuter. När kolan nått 107-110 grader är den klar. Saknar du termometer kan du göra ett kulprov, om såsen tjocknar i kallt vatten så är den redo att hällas upp i en glasburk för att svalna i kylskåpet.
    Botten
    Sätt ugnen på 175 grader (över- och undervärme).
    Mixa kexen till fina smulor. Smält smöret och blanda med smulorna och kanel och salt till en jämn massa.
    Tryck ut i botten och lite upp i kanterna av en springform (diameter ca 22 cm).
    Grädda i mitten av ugnen i ca 10 minuter, ta ut bottnen. Höj sedan värmen till 200 grader.
    Häll lite vatten i en djupare ugnsplåt och ställ i nedre delen av ugnen. Denna lilla detalj ger en extra fin gräddning av cheesecaken.
    Fyllning och äppeltopping
    Skala och kärna ur äpplena. Skär i mindre bitar och blanda ihop med strösocker, farinsocker och kanel.
    Vispa ihop färskost och strösocker till en krämig smet. Tillsätt sedan vanilj och vetemjöl. Vispa i några minuter och tillsätt turkisk yoghurt. Vispa sedan ner äggulan och ägget, en i taget.
    Häll fyllningen i formen, toppa med äpplena.
    Smulor
    Nyp ihop alla ingredienser till smulet och strö det över cheesecaken.
    Grädda cheesecaken i mitten av ugnen i 10 minuter. Sänk sedan värmen till 125 grader och grädda i ytterligare 40 minuter. Låt cheesecaken vara kvar i ugnen på eftervärme tills ugnen svalnat helt och hållet.
    Ringla kolasåsen över cheesecaken och servera!
    Glöm inte att matsortera skal från ägg och rester från äpplena för en mer hållbar matlagning, och njut av din cheesecake. /Köket-redaktionen
