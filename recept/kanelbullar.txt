Vetebröd ­ grundrecept

48 bullar

Ugnstemperatur 225 - 250º
Ingredienser:
Pappersformar
125-150 g margarin
5 dl mjölk
50 g jäst
½ tsk salt
1 dl socker
14-15 dl vetemjöl (850 gram)

Fyllning 1:

2-4 msk margarin, mjukt (30-60 ml)
4-5 msk  socker (60-75 ml)
1-2 msk kanel

Pensling:
uppvispat ägg
pärlsocker

Tillagning
Värm ugnen till 225-250°C 

Smält det fasta fettet i en kastrull, tillsätt mjölken och värm till 37°C (fingervarmt). Smula sönder jästen i en bunke. Rör ut den med lite av degspadet. Tillsätt resten av degspadet, salt, socker och nästan allt mjöl, spara lite till utbakningen. Arbeta kraftigt ihop till en smidig deg.

Jäs degen under bakduk ca 30-40 min. Tag upp degen på mjölat bakbord och knåda den lätt.

Dela degen i 2 delar. Kavla ut varje del till en stor avlång kaka. Bred ut fettet över kakan. Strö på socker och kanel och rulla ihop. Skär varje rulle i 24 bitar till bullar. Ställ dem i pappersformar med snittytan uppåt.

Jäs under bakduk till dubbel storlek ca 30 min. Pensla bullarna med uppvispat ägg eller mjölk. Strö på pärlsocker. 

Grädda i mitten av ugnen under 5-10 min. Låt brödet svalna på galler under bakduk.