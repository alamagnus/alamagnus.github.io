Kycklinggryta med sojabönor 
Portioner:  4

Ingredienser

250 g frysta sojabönor
1 gul lök
2 vitlöksklyftor
4 kycklingfiléer
1 msk olja
1/2 tsk salt
1 krm peppar
1 tsk curry
2 dl crème fraiche
2 1/2 dl kycklingbuljong (vatten och buljongtärning eller fond)
1 tsk sambal oelek
1 msk honung
4 port ris
1/2 kruka persilja
1/2 citron

Tina sojabönorna.

Skala och hacka lök och vitlök. Skär kycklingfiléerna i bitar.

Koka riset enligt anvisningen på förpackningen.

Bryn kycklingbitarna i oljan i en gryta, tillsätt lökhacket. Krydda med salt, peppar och curry.

Blanda ner crème fraiche, buljong, sambal oelek och honung i grytan. Låt koka under lock ca 10 minuter.


Hacka persiljan. Skölj citronen, riv skalet och pressa ur saften.

Tillsätt citronskal, persilja och sojabönor i grytan. Låt koka ytterligare ca 2 minuter. Smaka av med salt och citronsaft.

Servera grytan med riset.