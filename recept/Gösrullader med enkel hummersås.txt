Gösrullader med enkel hummersås

Ingredienser

ca 600 g gösfilé (1 filé per person)
0,5 fiskbuljongtärning

Enkel hummersås

1 bananschalottenlök
2 msk smör
0,5 msk tomatpuré
2 dl vitt vin
0,5 fiskbuljongtärning
2 msk koncentrerad hummerfond
3 dl vispgrädde
salt
svartpeppar, nymalen
cayennepeppar

Till servering

900 g delikatesspotatis
ev färsk körvel (eller dill)

Gör så här

Koka potatisen i saltat vatten.

Putsa gösfiléerna och rulla ihop dem. Lägg dem tätt i en mindre kastrull så de håller ihop.
Fyll på med vatten så att det täcker fisken. Smula i fiskbuljong, salta lätt. Låt fisken sjuda ca 3-4 minuter på låg värme tills fisken är klar.

Hummersås

Skala och finhacka schalottenlöken. Fräs den i smör i en sautese (en kastrull med låga kanter).
Tillsätt tomatpurén och låt den rosta i pannan. Tillsätt vitt vin och låt koka upp. Smula i fiskbuljongen, tillsätt hummerfonden och häll sedan på grädden. Låt reducera ihop. Smaka av med salt, peppar och cayenne.

Lägg upp den kokta potatisen på tallrikar, lägg gösrulladen intill och häll den goda såsen över. Dekorera gärna med körvel eller dill.

