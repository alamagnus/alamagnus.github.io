Laxpaj med spenat

INGREDIENSER

4 PORTIONER

1 paket filodeg (450g)
125 g	smör

Fyllning

1 paket tinad ekologisk spenat (450g)
1 bunt	salladslök
1 msk	olivolja eller smör
1 bit(ar) kallrökt lax (300g)
½ burk(ar) ricotta (250g)
1 burk(ar) färskost, naturell (150g)
150 g riven lagrad ost
3 st ägg
2 krm salt
1 krm riven muskotnöt
efter smak nymald svartpeppar

SÅ LAGAR DU

Se till att degen och spenaten är tinad.

Sätt ugnen på 200°.

Ansa och skiva salladslöken och fräs den mjuk i olja eller smör.

Skär bort skinnet och plocka bort eventuella ben på laxbiten. Tärna laxen fint.

Smält smöret och pensla en form med löstagbar kant 26 cm i diameter. Lägg i ett ark och pensla med smör, lägg på nästa ark lite omlott, pensla med smör och fortsätt att lägga arken lite oregelbundet omlott, så att det blir ett jämntjockt pajskal med överhäng på kanten. Pensla även sista arket med smör.

Blanda ricotta, färskost, riven ost, ägg, salt, muskot, peppar och blanda till sist ner salladslöken och laxtärningarna. Fördela fyllningen i pajskalet. Vik in överhänget av degen över fyllningen. Pensla degen du har smält smör kvar.

Grädda i nedre delen av ugnen ca 45 minuter tills fyllningen stannat och degen fått fin färg. Servera med sallad.

