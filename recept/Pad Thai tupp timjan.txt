Pad thai

Ingredienser

4 portioner

    300 g risnudlar, 3 eller 5 mm breda
    2 st kycklingfiléer eller ca 15-20 st tigerräkor
    2 ägg
    300 g tofu, fast
    3-4 st kinesisk gräslök, kan ersättas med salladslök
    150 g böngroddar
    2 msk söt kålrot
    3 msk torkade räkor, kan uteslutas
    4-5 msk jordnötter, finhackade
    Olja till stekning 

Såsen

    ½ dl ljus soja
    2 msk tamarindpuré
    2 msk ostronsås
    2 msk fisksås
    2 msk palmsocker
    1 dl vatten

 Till servering

    lime
    chiliflakes
    koriander 

Så lagar du

1. Börja med att lägga risnudlarna i blöt i ljummet vatten i ca 30 minuter. Du kan även snabbt förkoka nudlarna i 4-5 min, sen skölja av dem i kallt vatten och låta dem rinna av i en sil. Jag rekommenderar dock att du blötlägger dem för bäst konsistens på nudlarna. 

2. Skölj böngroddarna och gräslöken och skär gräslöken i långa bitar, låt rinna av i en sil.

3. Blanda alla ingredienser till såsen i en skål och ställ åt sidan.

4. Tryck på tofun så du får ur så mycket vätska som möjligt och hacka kycklingen och tofun i bitar.

5. Krossa torkade räkor i en mortel om du använder det. Jag lagade mina nudlar utan räkor.

6. Finhacka kålroten och jordnötterna. Nu har du alla förberedelser klara, dags att kavla upp ärmarna och börja woka.

 

7. Hetta upp olja i en wokpanna eller stekpanna. Stek kycklingen eller räkorna tills de får färg.

8. Vänd i tofun, kålroten och torkade räkor, stek lite till. Tillsätt eventuellt mer olja om det känns torrt.

9.  Skjut tofun och kycklingen åt sidan i stekpannan och knäck i äggen, stek äggen under omrörning tills du får äggröra. Blanda sedan äggen med kycklingen.

10. Sila av nudlarna ordentligt och vänd ner i stekpannan.

11. Häll såsen över nudlarna och blanda allting ordentligt.

12. Stek nudlarna under omrörning tills de mjuknar. Om du tycker att nudlarna känns hårda, kan du lägga ett lock på stekpannan och låta nudlarna ångas långsamt några minuter tills de mjuknar.

13. Rör om och smaka av. Tillsätt eventuellt mer soja, fisksås, ostronsås, socker.

14. Vänd i kinesisk gräslök (eller salladslök) och böngroddar. Vänd även i jordnötterna nu eller ha det som garnering vid servering.

15. Blanda ihop allting och stäng av värmen. Servera med lime, chiliflakes och koriander

Tips

Om du vill, går det också bra att använda rör- eller strösocker istället för palmsocker. Det går bra att ersätta ostronsåsen med mushroom vegetarian sauce. Alternativ till söt kålrot och torkade räkor: fermenterade sojabönor (man vill åt umami-smaken). 

Dela det här receptet med dina vänner!Mejla receptet