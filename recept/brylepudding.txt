till 6 personer

Det här behövs:
1 vaniljstång
4 dl vispgrädde
1 dl mjölk
1 dl strösocker
6 äggulor
2 msk råsocker eller strösocker
6 portionsformar á 1½ dl

Gör så här:
Sätt ugnen på 150 °. Dela vaniljstången på mitten och skrapa ner fröna i en kastrull och lägg även ner stången.
Tillsätt grädde, mjölk och ½ dl av sockret. Koka upp under omrörning. Ta kastrullen från värmen.

Vispa äggulor och resterande ½ dl socker vitt och pösigt. Ta upp vaniljstången ur kastrullen. Vispa ner den varma gräddblandningen i äggsmeten. Fördela smeten i portionsformar och ställ dessa i en långpanna med hett vatten upp till halva höjden på formarna.

Grädda i nedre delen av ugnen ca 40 minuter tills krämen har stannat.

Låt krämen svalna och sätt in formarna i kylskåp.

Vid servering:
Sikta över socker och bränn med gasolbrännare tills sockret smält till en gyllenbrun (men inte bränd) karamell.