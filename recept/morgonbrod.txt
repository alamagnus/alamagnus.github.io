
Färska morgonbröd

Ingredienser
Portioner: 10


25 g färsk jäst
3 dl vatten eller mjölk
1 dl kesella, 1 %
1 tsk salt
1/2 dl krossat linfrö
2 dl fiberhavregryn
5-6 dl vetemjöl


Färska morgonbröd Svårighetsgrad: Medel

Gör så här
1. Smula ner jästen i en bunke. Rör ut jästen med lite av den kalla vätskan och tillsätt sedan resten. Rör ner kesella, salt, linfrö och fiberhavregryn. Arbeta ner vetemjölet men spara lite till utbakningen. Låt degen jäsa övertäckt med bakduk ca 30 minuter.
2. Tag upp degen på mjölad arbetsbänk och arbeta den smidig med resterande mjöl. Forma degen till en rulle ca 40 cm och skär i 10 bullar. Lägg bullarna på en plåt med bakplåtspapper. Täck dem med bakduk. Ställ plåten i kylskåp över natten.
3. Sätt ugnen på 250°C. Ta ut bullarna och låt de stå i rumstemperatur medan ugnen värms. Strö lite mjöl eller fiberhavregryn på bullarna.
4. Grädda bullarna mitt i ugnen 10-12 minuter.
5. Låt dem svalna på ett galler.