Tom ka gai soppa

Ingredienser (4 portioner)
2 dl Vispgrädde
1 dl kokosflingor
1 msk smör
2 kycklingfiléer, i strimlor
1 liten chilifrukt, urkärnad och hackad
1 pressad vitlöksklyfta
ca 4 cm färsk ingefära, grovt skuren
10 klyftade champinjoner
1 liter hönsbuljong
1 kvist citrongräs eller skalet av 2 väl tvättade limefrukter.

Koka upp grädden och kokosflingorna. Låt stå en stund för att dra och sila sedan av den. 

Smält smöret i en kastrull och fräs kyckling, chili, vitlök, ingefära och champinjoner utan att det tar färg. 

Häll på buljong och kokosgrädden. 

Lägg i citrongräs eller bitar av limeskal. Låt soppan koka på svag värme i 10-15 minuter.