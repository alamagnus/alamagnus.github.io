Chokladrulltårta med dulce de leche


Rulltårta

    165 g ägg (3), rumstempererade
    90 g socker (1 dl)
    90 g vetemjöl (1,5 dl)
    5 g bakpulver (1 tsk)
    20 g kakao (0,5 dl)
    25 g mjölk


Smörkräm med dulce de leche

    250 g osaltat smör, rumstempererat
    70 g äggvita (2-3)
    120 g strösocker (1,5 dl)
    1 nypa salt
    1 burk dulce de leche (tillsätt efter smak)

Gör så här

    Rulltårta
    Sätt ugnen på 230 grader. Blanda alla torra ingredienser i en bunke.
    Vispa ägg och strösocker poröst - vitt och fluffigt - i cirka 10 minuter.
    Sikta i de torra ingredienserna och vänd runt försiktigt med en slickepott, avsluta med mjölken.
    Bred ut smeten jämnt på en plåt med bakplåtspapper och grädda mitt i ugnen i ca 5 min.
    Ta ut kakan ur ugnen, sockra kakan på ytan och stjälp den upp och ner på ett nytt bakplåtspapper, låt svalna. För att lossa bakplåtspappret lättare kan du pensla med kallt vatten på pappret lite innan och lossa det försiktigt. 

Smörkräm
Lägg äggvitor, strösocker och salt i en skål. Sätt skålen över ett varmt vattenbad på spisen och vispa lite lätt tills alla sockerkristaller har lösts upp (cirka 55 grader).

Ta bort skålen från värmen och vispa med en elvisp tills marängen är styv och har svalnat.

Tillsätt smöret i omgångar och vispa tills det blir en slät och fin kräm. Tillsätt dulce de leche efter smak.

Montering
Stryk ut ett tunt lager med smörkräm över chokladbottnen och rulla försiktigt ihop rulltårtan mot dig. Avsluta med att spänna ihop den medan den ligger kvar i bakplåtspappret. 