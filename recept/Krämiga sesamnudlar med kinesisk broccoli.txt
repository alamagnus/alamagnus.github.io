Krämiga sesamnudlar med kinesisk broccoli

2 portioner

Du behöver:
200 g vetenudlar
150 g kinesisk broccoli eller spröd bellaverde-broccoli
1 msk rostade sesamfrön
Lite chiliolja
Neutral olja att steka i

Nudelsås:

2 msk kinesisk sesampasta
1 msk sesamolja
1 msk japansk soja
1 tsk riven ingefära
1 liten vitlöksklyfta, riven
½ msk mörk kinesisk soja
2 tsk risvinäger
2 tsk strösocker
1 msk varmt vatten


Blanda alla ingredienser till såsen. 

Stek broccolin i lite rapsolja på hög värme i några minuter tills den blivit lätt brynt. Håll varm.

Koka nudlarna enligt anvisningar på förpackningen. Häll av i ett durkslag, fördela nudlarna i två djupa skålar och lägg på broccolin.

Häll såsen över nudlarna och broccolin. Strö på sesamfrön och ringla eventuellt över lite chiliolja för hetta. Var och en rör om i sin skål så att allt blandas innan man hugger in!