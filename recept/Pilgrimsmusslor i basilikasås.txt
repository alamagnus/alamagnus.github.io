Pilgrimsmusslor i basilikasås
Antal portioner: 4
Färdigt på: 20 min


Ingredienser
Basilikasås 1 kruka färsk basilika, grovhackas
2 dl torrt vitt vin
1 liten schalottenlök, finhackas
2 dl grädde
1 msk smör
1 tsk salt
1 krm vitpeppar
Pilgrimsmusslor 12 pilgrimsmusslor
1 msk smör
1 vitlöksklyfta delad i halvor

Basilikasås
Fräs schalottenlöken i lite matfett i en kastrull på medelvärme i ca 3 min.

Tillsätt vin och grädde och låt koka ner till halva mängden.

Tillsätt basilika och smör. Mixa ihop samtliga ingredienser med mixerstav eller matberedare. Smaka av med salt och peppar.

Pilgrimsmusslor
Hetta upp smöret i en stekpanna på medelvärme och lägg i vitlöken.

Tillsätt musslorna och stek i ca 1 min, endast på ena sidan (eller stek 0,5 min på vardera sidan).

Häll upp såsen i tallrikar, lägg i musslorna och tillsätt lite steksmör. Garnera med färska basilikablad. 
