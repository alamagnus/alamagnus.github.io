Linssoppa med pumpafrön och creme fraiche

Du behöver

    3 dl röda linser
    3 morötter
    2 gula lökar
    2 klyftor vitlök
    2 msk olivolja
    2 msk spiskummin
    1,5 l grönsaksbuljong
    3 msk pumpafrön
    1 röd chilifrukt
    1 krm salt
    2 krm nymalen svartpeppar
    3 msk äppelcidervinäger
    2 dl crème fraiche



Gör så här

    Lägg linserna i ett durkslag och skölj dem i kallt vatten från kranen. Låt linserna rinna av.
    Skala morot, lök och vitlök och skär i grova bitar.
    Häll olivolja i en tjockbottnad kastrull och fräs grönsaker och spiskummin över medelhög värme i 3-4 minuter utan att det får färg.
    Tillsätt linser och buljong, låt koka i 15-20 minuter.
    Rosta pumpafrön i en torr stekpanna över hög värme, rör konstant till dess att de har fått färg.
    Gör vinägerchili: dela chilin på mitten och ta bort kärnorna. Skiva chilin tunt och blanda med äppelcidervinäger.
    Mixa soppan slät i en matberedare eller med en mixerstav. Tillsätt 1 dl crème fraiche och mixa klart.
    Servera soppan med rostade pumpafrön, vinägerchili, crème fraiche och bröd.


