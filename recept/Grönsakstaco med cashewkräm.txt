Grösakstaco med cashewkräm

Ingredienser

400 g formbar vegofärs
2 morötter
1 zucchini
1 gul lök
1 förp taco kryddmix
rapsolja, till stekning

Snabbpicklad rödlök

1 rödlök
1 msk rödvinsvinäger

Cashewkräm

2 dl cashewnötter (naturella)
2 klyftor vitlök
citronsaft, färskpressad
1 msk rapsolja

Kålsallad

1 spetskål (liten)
citronsaft, färskpressad
2 msk olivolja

Till servering

1 kruka färsk koriander
tacoskal (hårda)
salt

Gör så här

Blötlägg cashewnötterna i vatten 30-60 minuter.

Mixa cashewnötter med lite vatten och vitlök till en slät kräm. Smaka av med salt och citron. Tillsätta rapsolja för en krämigare konsistens.

Finhacka rödlök och blanda med vinäger, låt stå.

Stek vegofärs i olja i en het stekpanna till gyllene.

Hacka löken fint, riv morot och zucchini grovt.

Ta ut vegofärsen ur pannan och tillsätt rapsolja och stek grönsakerna gyllene. Ha ned färsen och stek någon minut innan tacokryddan går i. Stek i max 1 minut, häll sedan på 1/2 dl vatten, låt koka in och sänk sedan värmen rejält och håll varmt.

Skiva spetskål väldigt tunt. Lägg i en skål och salta. Häll på 1 msk olivolja och några droppar citron, massera kålen mjuk.

Häll av vinägern från rödlöken.

Lägg färs i ett tacoskal och toppa med kålen, syrad rödlök, cashewkräm och koriander!

