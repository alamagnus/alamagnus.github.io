Lax i ugn med färdig sås och broccoliris

4 portioner

250 g körsbärstomater
1 morot
4 port lax i bit (à ca 140 g)
salt
peppar
250 g mild tomat- och örtsås
4 port ris
1 grönsaksbuljongtärning
250 g broccoli
2 msk olivolja
65 g babyspenat 

Sätt ugnen på 175°C.
Dela tomaterna i halvor. Skala och riv moroten grovt på ett rivjärn.

Koka riset enligt anvisningen på förpackningen tillsammans med grönsaksbuljongen.

Lägg tomater och morötter i botten av en ugnssäker form. Lägg laxbitarna på grönsakerna. Krydda med salt och peppar och häll över såsen. 

Sätt in formen mitt i ugnen 20-25 minuter eller tills laxen har en innertemperatur på 54°C.

Skär av buketterna på broccolin. Skala stjälken med en potatisskalare, skär stjälken i skivor. Mixa buketter och stjälk till ett ”ris” i en matberedare.

Vänd ner broccoliris, olivolja och spenat i det kokta riset.

Servera laxen med grönsaksriset.
