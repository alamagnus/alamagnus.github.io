Böngryta med broccoli och citron

4 portioner

4 port kokt matvete

1 gul lök
2 vitlöksklyftor
1/2 - 1 röd peppar (chili)
200 g frysta broccolibuketter
1 msk olja
1 msk torkad rosmarin
1 grönsaksbuljongtärning
5 dl vatten
200 g fryst tinad bladspenat
4 1/2 dl stora kokta vita bönor (4 1/2 dl motsvarar ca 1 1/2 förp à 380 g)
1/2 citron
2 dl grädde eller växtbaserat alternativ för veganskt
salt

Koka matvetet enligt anvisningen på förpackningen.
Häll av, skölj och låt bönorna rinna av.

Skala och hacka lök och vitlök fint. Dela, kärna ur och finhacka chilin. 
Stek lök, vitlök, chili och broccoli i olja i en gryta på medelvärme tills löken mjuknar.
Tillsätt rosmarin, buljongtärning och vatten och låt koka upp. 
Tillsätt spenaten och låt koka 2 minuter.

Tillsätt bönorna. Riv citronskalet och pressa ut juicen. Rör ner citronskal och juice tillsammans med grädden och låt koka upp. Smaka av med salt. Servera grytan med matvete.