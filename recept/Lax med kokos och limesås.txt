Lax med kokos och limesås
Lax med kokos och limesås à la Magnus
Tillagningstid 30 minuter 4 portioner

Ingredienser 

4 bitar laxfilé
1 burk kokosmjölk lätt
0,5 st chili
0,5 st lime, saft och skal
0,5 st hönsbuljongtärning
0,5 tsk fruktsocker
maizena, såsredning
2 st röd paprika
2 paket sockerärter
1 tsk rapsolja
salt och peppar
250 g äggnudlar

Tillagning

Riv skalet av limefrukten. Kärna ur och finhacka chilin. Häll
kokosmjölken i en kastrull.
Tillsätt chili, fruktsocker, limesaft och skal samt buljongtärningen.
Låt småkoka 10 minuter. Smaka av med salt och fruktsocker och red såsen
med maizena såsredning.
Stek laxen och koka nudlarna.
Strimla paprikan och woka paprika och sockerärter i lite rapsolja. Salta och peppra.

