Kycklinggryta med lime och jordnötssmör

Ingredienser

portioner4

2 dl basmatiris
600 g kycklingfilé
1 tsk curry
1 tsk chiliflakes
1 tsk rapsolja
2 msk jordnötssmör
2 msk flytande honung
1 msk japansk soja
2 msk vatten
1 knippe salladslök
2 limefrukter
salt
peppar
färsk koriander

Gör så här

Koka ris enligt anvisning på förpackningen.

Dela kyckling i mindre bitar.

Värm olja i en panna och stek kycklingen. Krydda med curry och chili flakes och stek vidare tills kycklingen är genomstekt och gyllene.

Blanda ihop jordnötssmör, honung, soja och vatten och häll i pannan. Blanda ihop med kycklingen och låt puttra på låg värme ett par minuter.

Strimla salladslök fint och blanda ner i pannan tillsammans med rivet skal och saft från 1 lime. Smaka av med salt och peppar.

Servera med ris och limeklyftor. Toppa med koriander.
