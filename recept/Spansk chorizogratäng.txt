Spansk chorizogratäng med grönsaker

Du behöver

    200 g färsk chorizo (rå)
    2 röda paprikor
    1 gula paprikor
    1 zucchini
    800 g potatis
    2 gula lökar
    2 klyftor vitlök
    1 kruka färsk oregano
    70 g bladspenat, sköljd
    3 dl riven ost, gärna smakrik
    1 burk krossade tomater
    3 dl vispgrädde
    olivolja
    salt, nymalen svartpeppar

Gör så här

    Sätt ugnen på 225 grader.
    Skär potatisen i grova skivor. Skär chorizon i skivor. Kärna ur och strimla paprikan. Skiva zucchinin. Skala och strimla gul lök. Skala och finhacka vitlöken. Finhacka oreganon.
    Blanda allt i en ugnssäker form tillsammans med lite olja, salt och peppar. Rosta i ca 20 minuter i mitten av ugnen, ta sedan ut och sänk värmen till 175 grader.
    Vänd ner bladspenaten och hälften av osten.
    Rör samman krossade tomater och grädde, krydda med salt och peppar.
    Fördela tomatblandningen över formen. Toppa med resten av den rivna osten.
    Tillaga i ugnen tills osten fått fin färg och gratängen satt sig, det tar ca 30-40 minuter. Servera med en god sallad.
