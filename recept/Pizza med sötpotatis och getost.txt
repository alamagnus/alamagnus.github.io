Pizza med sötpotatis och getost


Den här lyxiga pizzan bjuder på en oslagbar kombination av sötpotatis och getost. Ruccola, chiliflakes, rödlök och svarta oliver blir pricken över i. 


Portioner:  4
1 pizzakit med tomatsås (à 600 g)
1 sötpotatis (à 300 g)
1 rödlök
2 krm salt
1/2 tsk chiliflakes
1 msk hackad färsk rosmarin alt torkad (1 msk färsk motsvarar ca 2 krm torkad)
1 dl svarta oliver
200 g getost
2 dl riven mozzarella
2 dl ruccola

Gör så här
Sätt ugnen på 225°C.
Rulla ut pizzadegen på en bakpappersklädd plåt. Bred på tomatsåsen.
Skala och skiva sötpotatis och lök tunt. Fördela på pizzan. Krydda med salt, chiliflakes och rosmarin. Strö över oliver, getost och mozzarella.
Grädda i mitten av ugnen ca 15 minuter till pizzan får fin färg. Toppa med ruccola.

 



