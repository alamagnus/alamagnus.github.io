Piadina med tomat och mozzarella

Du behöver

    4 piadina (italienskt tunnbröd bakat med olivolja)
    3 mozzarellaostar (gärna buffelmozzarella)
    1 burk soltorkad tomatcrème
    2 tomater
    1 kruka basilika
    3 msk kapris

Kålsallad

    1 spetskål
    3 msk olivolja
    1 citron
    1 tsk chiliflakes
    1 msk torkad oregano
    salt
    peppar

Gör så här

    Börja med kålsalladen. Skiva kålen tunt.
    Blanda i en bunke med olivolja, citronsaft, chiliflakes, oregano, salt och peppar. Blanda väl, gärna med händerna så att kålen blir lite mjuk.

    Skiva mozzarella och tomat.
    Bred tomatcrème på bröden. Toppa med mozzarella, tomater, basilika och kapris på ena halvan av varje piadina. Salta och peppra.

    Lägg ett bröd i taget i en stekpanna med olja. Låt steka några minuter.
    Vik över halvan som inte har fyllning. Stek ytterligare någon minut. Lyft upp och upprepa med resterande bröd.
    Servera kålsalladen till piadinan.
