Fiskgratäng med savoykål och riven muskot à la Magnus
Tillagningstid 60 minuter 4 portioner

Ingredienser
400 g fryst torskfilé

Mos:
1 kg potatis
1-2 dl mjölk
1 ägg
2 msk smör
salt och peppar 
muskotnöt 
vitlök

Stuvning:
1/4 savoykålshuvud
2 morötter
1 purjolök
2 dl grädde
4 dl mjölk
2 dl riven ost 
salt och peppar

2 dl finskuren dill

Tillagning

Sätt ugnen på 200 grader och skär fisken i kuber.

  Mos:
  Skala och koka potatisen. Häll i mjölken, ägget och smöret och vispa med en elvisp. Tillsätt
  salt, peppar, riven muskotnöt och riven vitlök efter smak.

  Stuvning:
  Skär savoykålen i strimlor och skala och tärna morötterna. Fräs kålen, morötterna och
  purjolöken i lite olja i en kastrull. Häll på grädden och mjölken och låt koka tills kålen och
  morötterna är mjuka. Blanda därefter i 1 dl av osten. Låt blandningen koka ner tills
  konsistensen är krämig. Smaksätt med salt och peppar.

  Lägg fisken i botten på ett ugnsfast form, salta och peppra.
  Blanda ner dillen i stuvningen och häll den över fisken. Fördela moset och resten av osten
  ovanpå. Baka gratängen i ugnen i ca 25-30 minuter.