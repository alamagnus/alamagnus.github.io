Marinerade revbensspjäll à la Magnus

4 personer Tillagningstid 90+ minuter

1,5 kg tunnskurna revbensspjäll
1 liter vatten
3 köttbuljongtärningar

Marinad:
3 msk smör och rapsolja
3-4 msk chilisås av ketchuptyp
1 msk kinesisk soja
1-2 tsk mald ingefära
1-2 tsk sambal oelek
2 msk flytande honung
0,5 tsk salt	

Dela spjället och lägg i en stor kastrull. Häll på vatten och lägg i buljongtärningarna.

Koka spjället i ca 1 tim. Ta upp det, låt rinna av och svalna.

Blanda marinaden i en bunke.

Skär spjället i bitar längs med benen. Vänd runt dem i marinaden och låt marinera några timmar eller över natten.
Ta upp spjällen och spara lite av marinaden för att pensla på mot slutet eller efter grillningen.

Grilla spjällen runt om eller på en plåt med bakplåtspapper i övre delen av ugnen ca 15 min.
Vänd ofta.