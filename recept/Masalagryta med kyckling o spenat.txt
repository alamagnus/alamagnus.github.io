Masalagryta med kyckling o spenat

Ingredienser

portioner4

600 g kycklinglårfilé, i munsstora bitar
4 gula lökar, tunt skivad
4 klyftor vitlök
1 msk färsk ingefära
1 lagerblad
1 msk curry
1 tsk chilipulver
2 msk garam masala
2 msk tomatpuré
1 burk finkrossade tomater (à 400 g)
3 dl vispgrädde
salt
svartpeppar, nymalen
200 g färsk spenat
1 dl cashewnötter, rostade
1 kruka färsk koriander, hackad
neutral matolja, till stekning

Till servering

4 port basmatiris, nykokt

Lägg upp på tallrikar, strö på salladslök och lite mer parmesan. Skiva upp den frasiga kycklingen servera tillsammans. Njut!

Gör så här

Koka riset enligt anvisning på förpackningen.

Skala och skiva löken tunt. Skala och finriv vitlök och ingefära.

Stek löken på medelvärme i generöst med olja i en tjockbottnad gryta. Löken ska bli karamelliserad.

Fös löken åt kanterna i grytan. Häll på lite mer matolja och fräs vitlök, ingefära, lagerblad, currypulver, chilipulver och garam masala i 20 sekunder. Tillsätt tomatpuré och rör om.
Häll på krossade tomater och grädde och låt puttra till såsen spricker lätt och lite olja lägger sig på ytan.

Stek kycklingen i en stekpanna så den får färg runtom. Lägg i masalasåsen och låt puttra ihop i 5 minuter. Smaka av med generöst med svartpeppar och en nypa salt.

Vänd ner spenaten och låt det hela få ett uppkok.

Strö på cashewnötter och koriander och servera med nykokt basmatiris.


