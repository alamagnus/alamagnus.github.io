Superstarka linsbollar med Jennifers sås
2 portioner

1/2 dl röda linser
1 dl kokta kikärter
1/2 rödlök
1 msk finhackad jalapeño
1/2 vitlöksklyfta
1 ägg
1/2 dl maizenamjöl
1 tsk paprikapulver
1/2 tsk chipotlechilipulver
1 msk finhackad koriander
Svarta sesamfrön


Minska på chilipulver och jalapeño om du inte vill ha superstarkt. 

Sätt ugnen på 175 grader.

Koka linserna mosiga i lite vatten. Skölj kikärterna om du använder burk. Finhacka rödlök och jalapeño, pressa vitlöken.

Gör såsen: Rör hop yoghurt, honung och lite pressad citron. Hacka basilika, persilja och gräslök och rör ner. Smaka av med lite flingsalt. Ställ i kylen.

Blanda alla ingredienser utom sesamfröna. Mixa till en tjock smet. Forma till små bollar och rulla dem i svarta sesamfrön
Placera bollarna i en ugnsform eller på en plåt och grädda i ugnen ca 8 minuter.

Sås:
1 dl turkisk yoghurt
1 msk flytande honung
1/4 citron
3–4 basilikablad
2–3 persiljekvistar
3–4 gräslöksstrån
Flingsalt