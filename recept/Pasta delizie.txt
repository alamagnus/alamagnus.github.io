Pasta delizie

Ingredienser

portioner4

Tomatsås

400 g konserverade körsbärstomater
2 msk tomatpuré
1 gul lök
1 kruka färsk basilika
3 klyftor vitlök
1 dl vatten
olivolja, till stekning
salt
peppar

Pastastubbar

3 dl crème fraîche
2 klyftor vitlök
färsk basilika
1 dl parmesanost, riven
1 zucchini
120 g skinka (t ex kokt skinka eller annat smörgåspålägg)
250 g färska lasagneplattor
1 mozzarellaost

Servera med kokt ris.

Gör så här

Börja med tomatsåsen. Skala och finhacka lök och vitlök. Strimla basilikan.
Fräs lök och vitlök mjuk i olivolja i en kastrull eller stor stekpanna. Tillsätt basilika och tomatpuré, fräs i någon minut.
Rör i tomater och vatten. Krydda med salt och peppar. Låt småkoka under lock ca 30 minuter, rör då och då.

Sätt ugnen på 200 grader.

Skala och riv vitlöken fint. Strimla basilikan. Blanda vitlöken med crème fraiche, parmesan och basilika.

Hyvla zucchini i tunna skivor på längden, använd gärna en osthyvel. Lägg en lasagneplatta på en skärbräda. Bred på ett lager crème fraiche, lämna kanterna fria från kräm. Toppa med zucchini och skinka. Rulla ihop.

Upprepa med resterande lasagneplattor. Skär varje rulle i fyra "stubbar".

Bottna en ugnsform med tomatsåsen. Ställ stubbarna med ena snittytan ner i tomatsåsen.
Bryt mozzarella i bitar och strö över stubbarna.

Tillaga mitt i ugnen ca 20 minuter.
