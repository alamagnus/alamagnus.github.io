Gnocchi med tomat o mozzarella

Ingredienser

1 gul lök
5 klyftor vitlök
4 msk olivolja
2 msk tomatpuré
1 krm chiliflakes
1 msk vitvinsvinäger
2 förp hela konserverade tomater (skalade) [800 g]
salt
peppar
500 g gnocchi (färsk)
2 mozzarellaostar
1 kruka färsk basilika

Gör så här

Sätt ugnen på 200 grader.
Finhacka löken och stek den lätt gyllene i olivoljan i en ugnsfast gryta.
Finhacka vitlöken och ha i, stek i någon minut innan du tillsätter tomatpurén och chili och rör om.
Tillsätt vitvinsvinäger och stek allt i ca 2 minuter.
Häll sedan i de hela skalade tomaterna i grytan, låt koka ett par minuter och krossa dem sedan med en slev så du får ut all god vätska. Salta och peppra.
Låt koka ordentligt i ca 5 minuter.
Tillsätt sedan gnocchin och låt det koka med i 2 minuter, tillsätt eventuellt 0.5 dl vatten om såsen är för fast.
Riv mozzarellan i bitar, vänd runt den enda mozzarellan med sås och gnocchi och toppa grytan med den andra mozzarellan.
Ställ in i ugnen och baka i ca 15 minuter, tills osten är gyllene.
Toppa med basilika och servera direkt!

