Fläskfilé Bolognese à la Magnus
Tillagningstid 45 minuter 4 portioner

600 g fläskfilé
1/2 dl olivolja
2  morötter, i små tärningar
1  hackad gul lök
1/4  blekselleri, i små tärningar
2  vitlöksklyftor, fint hackade
2 msk tomatpuré
3 dl rödvin
4 msk kalvfond
1 tetra krossade tomater
salvia
timjan
  
Dela fläskfilén i 8 medaljonger à 75 g. Bryn fläskfilén i en stekpannan med olivoljan.

Lyft upp medaljongerna och lägg i alla hackade grönsaker och låt dem fräsa med tomatpurén utan att det tar färg.

Slå på vinet och kalvfonden och låt det sjuda in i grönsakerna.

Slå i den krossade tomaten och lägg i de brynta medaljongerna samt salvia och timjan. Låt sjuda i ca 5 min.

Smaka av med salt och svartpeppar. Serveras med pasta eller ris.