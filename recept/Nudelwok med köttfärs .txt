Nudelwok med köttfärs

Du behöver

    300 g nötfärs
    250 g äggnudlar

Marinad

    3 msk japansk soja
    2 tsk sesamolja
    2 tsk strösocker
    1 tsk risvinäger
    1 krm svartpeppar, nymald

Woksås

    1 msk japansk soja
    1-3 msk gochujang (beroende på hur starkt man gillar)
    1 dl hoisinsås

Wok

    1 rödlök, skalad och skuren i tunna klyftor
    1 klyfta vitkål, i tunna strimlor
    1 morot, skalad och hyvlad i tunna strimlor
    75 g sockerärtor, strimlade i tunna tändsticksstavar
    180 g böngroddar
    rapsolja (till stekning)

Gör så här

    Koka nudlarna 1 minut mindre än instruktionerna på förpackningen. Skölj i iskallt vatten så att kokningen avstannar. Låt rinna av i durkslag.
    Blanda samman alla ingredienser till marinaden. Häll den över färsen och blanda väl. Ställ åt sidan.

    Woksås

    Rör ihop alla ingredienser till woksåsen.

    Wok

    Hetta upp en wokpanna eller djup stekpanna på hög värme tills den ryker. Fräs köttfärsen i några matskedar olja och smula sönder köttet medan det bryner.

    När all färs är genomstekt och smulig, tillsätt rödlök och vitkål och låt steka med i 1 minut.

    Tillsätt sedan nudlar, morötter, sockerärtor samt böngroddar och låt fräsa i 1 minut.
    Häll woksåsen över och vänd om så allt täcks av den goda såsen. Servera genast!
    
