Krämig champinjonsoppa

Denna soppa får en otrolig fin och härlig smak om man tar den tiden och gör den på detta recept.

Kan du inte få tag på Oxkind så kan du använda högrev eller något liknade. Köttet ska kokas långsamt, helst i kalvfonden tills det är mört. Detta kan ta ett par timmer, eller mer om det är oxkind. När köttet är färdigt, smula ner det i strimlor och spara som garnityr för den färdiga soppan.

Skiva en champinjon i och bryna lätt i smör, krydda med salt och peppar, spara till garnering

4 portioner

1 lit kycklingfond
500 gr champinjoner
Spara en champinjon för garnering
Färsk timjan
Färsk rosmarin
En vitlöksklyfta
½ röd chili
½ lit vispgrädde
3 dl cremé fraiche 34%
1 dl dry sherry
Salt och peppar

Gör så här:

Lägg fonden i en kastrull med tjock botten

Bryn champinjoner i smör så de får en lätt gyllenbrun färg

Lägg champinjoner i fonden med timjan, rosmarin, vitlöken och chili

Reducera på medelvärme till 50% är kvar

Lägg i vispgrädde och cremé fraiche

Rör med en visp och koka ner den minst 20 minuter till

Smaka av med Sherry, salt och nymalen svartpeppar

Det är viktigt med salt för att ta fram den kraftiga smaken av champinjonerna

Denna soppa ska inte redas på något sätt

Sila av i en mindre kastrull för servering

I fina soppskålar lägger du oxkind, en champinjonskiva och gärna lite gräslök eller färsk timjan, samt några krutonger

Koka upp soppan och vispa med en stavmixer för att skumma upp den, servera och njut