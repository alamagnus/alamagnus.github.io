GRATINERAD HUMMER MED VÄSTERBOTTENSOST

Ingredienser

4 portioner

1 msk smör
1 msk vetemjöl
2 dl mjölk
2 dl riven Västerbottensost
1 äggula
- salt
- peppar
2 hela humrar
1/2 kruka gräslök

Gör så här

Tina hummern om den är fryst.

Sätt ugnen på 225˚C grill.

Smält smöret i en kastrull och vispa ner mjölet. Tillsätt mjölken lite i taget under vispning så att inga klumpar bildas. Låt såsen småkoka ca 2 minuter utan lock, rör då och då. Riv osten.
Dra av såsen från värmen och vispa ner hälften av osten i såsen. När osten har smält, vispa ner äggulan och smaka av med salt och peppar.

Klyv hummern på längden. Se till att stjärt och sköld håller ihop.
Plocka ur köttet ur stjärt och leder och klor. Ta bort magsäcken från skalhalvorna den sitter längst upp i huvudet närmast känselsprötet.
Skär hummerköttet i ca 1 cm stora bitar. Ställ hummerskalen i en ugnssäker form. Fördela köttet i hummerskalen.

Skär gräslöken fint. Blanda ner gräslöken i ostsåsen.

Fördela ostsåsen på hummerköttet i skalen och strö på resten av osten.  Sätt in formen högt upp i ugnen och gratinera i ca 10 minuter eller tills det fått fin färg.




GRATINERAD HUMMER

Ingredienser

    1 kg Hummer
    1 st krukor Persilja - färsk
    1 st klyftor Vitlök Vanlig
    1 st Citron - Eko
    50 g Parmesanost
    1 krm Flingsalt
    25 g Mat & Bak Smör
    20 g Machesallat

Tillagning

1. Värm ugnen till 200 grader.

2. Dela hummern på längden. Se till att stjärt och sköld håller ihop.

3. Plocka ur köttet ur hummerstjärten. Ta bort och släng magsäcken från skalhalvorna som sitter längst upp mot huvudet. Lägg hummerhalvorna på en ugnsplåt.

4. Grovhacka hummerköttet och blanda med finhackad persilja, riven vitlök, rivet citronskal, riven parmesanost och flingsalt i en skål.

5. Fördela hummerblandningen i hummerhalvorna på plåten. Klicka över smör och gratinera i ugn i 12-15 min.

Lägg upp de gratinerade humrarna på ett fat eller på tallrikar. Riv över lite extra parmesanost och dekorera med machésallad och citronklyftor.
