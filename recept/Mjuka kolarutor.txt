Mjuka kolarutor

Ingredienser:

    100 gram
    smör eller margarin
    100 gram
    mörk choklad
    4 st
    ägg
    1 dl
    socker
    2 dl
    vetemjöl
    1.5 tsk
    bakpulver
    
Glasyr
    1.5 dl
    vispgrädde
    1.5 dl
    mörkt muscovadosocker
    2 msk
    ljus sirap
    75 gram
    mörk choklad
    75 gram
    smör eller margarinr

1. Sätt ugnen på 175 grader. Smörj och mjöla en liten långpanna, ca 18x22 cm, eller klä den med bakpapper.
2. smält matfettet tillsammans med chokladen, bruten i mindre bitar, på svag värme i en kastrull. Ställ därefter åt sidan att svalna.
3. Vispa äggen och sockret vitt och poröst. Sikta ner mjölet och bakpulvret. Häll därefter ner chokladsåsen och rör varsamt samman till en slät smet.
4. Bre ut smeten jämnt i bakformen och grädda kakan i nedre delen av ugnen i 15-18 minuter.
5. Mät upp vispgrädden, muscovadosockret, sirapen och chokladen, bruten i mindre bitar, i en kastrull. Värm upp blandningen under omrörning och låt den därefter koka i ca 12 minuter till mjuk kolakonsistens.
6. Ta kastrullen från värmen och klicka ner matfettet. Rör om till en blank glasyr och bre den över kakan. Ställ svalt att stelna innan kakan skärs upp i rutor.