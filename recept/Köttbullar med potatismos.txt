Köttbullar med potatismos

Ingredienser

portioner4

Köttbullar

500 g blandfärs
4 msk ströbröd
1 dl grädde
1 gul lök
1 ägg
1 tsk salt
1,5 krm peppar
1 msk dijonsenap
ca 0,5 tsk malen kryddpeppar (ta mer om du gillar smaken)
smör, till stekning

Potatismos

1 kg mjölig potatis
200 g färskost
100 g smör
1 dl färska örter (t ex persilja, gräslök, basilika)
1 klyfta vitlök
ev 1 dl vispgrädde

Gräddsås

3 dl vispgrädde
1 köttbuljongtärning
1 msk svartvinbärsgelé
kinesisk soja
majsstärkelse

Inlagd gurka

1 gurka
2 dl ättiksprit 12 % (12%)
1 dl strösocker
3 dl vatten

Till servering

rårörda lingon
färsk persilja

Gör så här

Köttbullar

Lägg färsen i en skål. Riv ner löken på det grövsta på ett rivjärn. Knäck i ägget, häll på grädden och strö över ströbrödet. Tillsätt salt och peppar. Bland väl.
Klicka i dijonsenapen och lägg i kryddpepparn. Ta lite i taget och smaka av genom att göra ett stekprov.
Rulla till köttbullar och stek i rikligt med smör.

Potatismos

Skala och tärna potatisen. Koka i välsaltat vatten.
När potatisen är mjuk häll av vattnet och klicka i färskosten.
Smält smöret i en panna eller kastrull. Hacka de färska örterna. Pressa vitlöken i smöret och tillsätt de hackade örterna. Låt dra några minuter.
Häll det smälta smöret över potatisen. Blanda allt med en elvisp. Häll eventuellt på lite grädde om moset är för stabbigt. Smaka av med salt och peppar.

Gräddsås

Häll grädde i pannan som du stekt köttbullarna i.
Smula ner buljongtärningen och klicka i svartvinbärsgelén. Rör runt så det löser upp sig.
Smaka av med soja, salt och peppar.
Om du vill göra såsen tjockare kan du reda den med lite majsstärkelse som du rört ut i lite kallt vatten.

Inlagd gurka

Blanda vatten, ättika och socker i en skål. Rör runt tills sockret löser sig.
Skiva gurkan tunt, t ex med en osthyvel, och lägg ner i lagen.
Låt dra så länge som möjligt.

Servering

Bjud köttbullarna med potatismos, gräddsås, rårörda lingon och inlagd gurka. Toppa gärna med hackad persilja.

