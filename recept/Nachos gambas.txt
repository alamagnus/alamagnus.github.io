Nachos gambas
Nachos gambas à la Magnus
Tillagningstid 90 minuter 3 portioner

Ingredienser 

Marinerade räkor: 
ca 750 g räkor med skal
1/2 dl olivolja
1 msk fransk senap, dijon
2 tsk japansk soja
1 krm pepparmix
Het vitlöksdip:
1 dl matlagningsyoghurt
1/2 dl lättmajonnäs
1 msk fransk senap, dijon
1/2 msk ketchup
1 tsk honung
1 klyfta vitlök
1 krm salt
1/2-1 tsk sambal oelek
Till gratinering: 
1 påse (200 g) nachips
1 dl mild eller het tacosås
2-3 dl riven ost

Tillagning

Skala räkorna. Blanda olja, senap, soja och peppar
i en skål. Vänd ner räkorna i marinaden och låt dem
ligga och dra cirka 1 timme.
Sätt på ugnen på 250 grader.
Gör såsen: Rör samman alla ingredienserna. Ta det försiktigt
med sambal oelek eftersom den är ganska stark.  Låt såsen
stå kallt före serveringen. Klipp ut tre tallriksstora rundlar
av smörgåspapper och lägg dem på en plåt. Lägg
ut nachips så att det täcker ytan.
Låt räkorna rinna av väl och spara marinaden. Placera
räkorna i en hög i mitten av chipsen.
Fördela tacosåsen runt om räkorna och droppa på
marinaden. Strö över ost.
Gratinera rätten i 250 graders ugnsvärme ca 5 minuter. Passa
noga. Gratineringen går mycket snabbt på slutet.
Servera rätten direkt med vitlöksdipen, plus extra tacosås
i små skålar. Krispig isbergssallad som kyler en aning är
gott till.

