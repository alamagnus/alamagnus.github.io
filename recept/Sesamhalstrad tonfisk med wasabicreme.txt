Sesamhalstrad tonfisk med wasabicreme

Ingredienser

portioner10 - 12 snittar

3 ägg
160 g tonfisk, fryst (Ica Maxi gnista 018-8888600 - MSC-märkt, grön enligt wwfs-fiskguide)
1 tsk sesamolja (att pensla tonfisken med)
1 msk sesamfrön
1 msk smör (att steka i, matolja går bra)
salt
peppar
100 g Crème Bonjour Wasabi, spritsat
sesamolja, droppat
vita sesamfrön
svarta sesamfrön
ärtskott

Edamamebönor

500 g edamamebönor, frysta med skal
1 dl majonnäs
sriracha (efter tycke och smak)
1 msk japansk soja
flingsalt
chiliflakes

Gör så här

Koka upp en kastrull med vatten. Lägg försiktigt i äggen och låt koka i exakt 3 minuter. Ta av kastrullen från plattan och skölj äggen i kallt vatten.

Töm innehållet ifrån äggen i en mixerskål och mixa en kort stund.

Skär den färska tonfisken i ”stänger” ca 3×10 cm (eler så lång som tonfisken är).

Pensla tonfisken med sesamolja och rulla stängerna i sesamfrön. Salta och peppra.

Hetta upp en panna med smör eller olja och halstra tonfiskstängerna runt om, ca 20 sekunder per sida. Ta upp och låt svalna på ett fat.

Skär upp kuber av tonfisken likt större tärningar. Ställ dem på en tallrik med stekytan uppåt. Spritsa lite Wasabi-färskost på varje och toppa med en droppe sesamolja, lite svarta och vita sesamfrön och slutligen en kvist ärtskott.

Tryck ner en tandpetare i varje och ställ in i kylen fram till servering.

Edamamebönor

Koka de frysta edamamebönorna i saltat vatten enligt förpackningen, ca 2–3 minuter. 
Blanda majonnäs med sriracha och häll i soja.
Häll av bönorna och låt torka någon minut på hushållspapper.
Strö flingsalt och chiliflakes över bönorna. Servera med chilimayo.
Ät genom att med tänderna dra ut bönorna ur skidorna och lämna den träiga skidan åt sidan.

