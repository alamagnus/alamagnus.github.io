Grön linssoppa med ädelost

4 portioner

2 dl gröna linser
2 st morötter
1 st gul lök
2 msk rapsolja
2 st grönsaksbuljongtärningar
1 liter vatten
rivet skal och saft av 1/2 citron
salt och peppar
140 g Ädelost
2 msk hackad koriander

Gör så här:

Skala och riv morötterna grovt. Skala och hacka löken. 

Fräs morot och lök i rapsolja i en gryta. 

Tillsätt linser, buljongtärningar och 6 dl av vattnet. 

Rör om och låt sjuda ca 20 min. Tillsätt resten av vattnet och citronen. 

Koka upp och smaka av med salt och peppar. 

Strö smulad ädelost och koriander över soppan vid servering.
