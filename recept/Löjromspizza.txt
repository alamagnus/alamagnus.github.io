Löjromspizza

Toppa med lyxig löjrom och vackert rosapicklad lök. Med färdig pizzadeg av surdeg går det på ett kick!

Gör så här
Picklade lök: Koka upp ättika, socker och vatten i en kastrull. Skala och skiva löken tunt. Häll över den varma lagen. Låt stå minst 4 timmar.

Pizza: Vispa 1 dl crème fraiche (för 20 bitar) till fast konsistens med elvisp.

Dra ut/kavla ut degen och lägg på en bakpappersklädd plåt eller pizzasten.
Bred på resten av crème fraichen och strö över osten. 
Grilla på indirekt värme under lock, eller i ugnen på 225°C, tills pizzan fått fin färg. Ta ut och låt den svalna några minuter.

Skär eller klipp ev pizzan i mindre bitar. Lägg på picklad lök. Klicka eller spritsa ut löjrom och vispad crème fraiche.

Garnering: Toppa med dill och nymalen svartpeppar. Garnera med citronklyftor. Servera genast.


Fyll varsin liten spritspåse med löjrom respektive vispad crème fraiche (alltså att du först vispar den hård med elvisp, det förhindrar att den blir rinnig), så är det lätt att göra snygga klickar på pizzan.

Ingredienser

Portioner: 20 små bitar

Rödlökspickles

    1/2 dl ättiksprit (12 %)
    1 dl strösocker
    1 1/2 dl vatten
    1 stor rödlök

Löjromspizza

    2 1/2 dl crème fraiche (34 %)
    1 färdig pizzadeg av surdeg (à 400 g)
    2 dl riven, lagrad ost (t ex svecia eller Västerbottensost)
    80 g löjrom
    svartpeppar

Till garnering

    dillvippor
    citronklyftor
