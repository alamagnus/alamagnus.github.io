Toast med räkor, avokado och chili

Ingredienser
2 avokado
1 dl lätt crème fraiche
2 msk sweet chilisås
salt och svartpeppar
1/2 lime
4 ljusa brödskivor
4 msk olivolja
2 dl avrunna räkor i lake
ev koriander

Gör så här

Dela, kärna ur och gröp ur avokadon ur skalet med en sked. Lägg avokadoköttet i en bunke och mosa det med en gaffel tillsammans med créme fraiche och sweet chili. Smaksätt med salt, peppar och några droppar limesaft.
Stek brödskivorna i oljan, lägg dem på tallrikar och fördela avokadon på. Toppa med räkor och garnera ev. med koriander.

========================================================

Räktoast med cream-cheese

Ingredienser
4 runda fullkornsbröd (ca 8 cm i diameter)
125 g lätt färskost (av cream cheese-typ)
150 g räkor i lake
2 msk sweet chilisås

Till garnering
färska örter, krasse och chiliflingor

Gör så här

Rosta brödet lätt. Bred ett generöst lager med färskost på brödet.
Låt räkorna rinna av och lägg räkorna på färskosten och ringla över chilisås.

Till garnering: Garnera med krasse, örter och chiliflingor efter tycke och smak.


