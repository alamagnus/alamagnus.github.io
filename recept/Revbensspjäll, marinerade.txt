Marinerade revbensspjäll
För 4 personer.


Ingredienser
1,5 kg tunnskurna revbensspjäll eller kamben
1 liter vatten
3 köttbuljongtärningar

Marinad:
3 msk smör och rapsolja
3-4 msk chilisås av ketchuptyp
1 msk kinesisk soja
1-2 tsk mald ingefära
1-2 tsk sambal oelek
2 msk flytande honung
0,5 tsk salt

Gör så här
Dela spjället så att det går ner i en stor kastrull.
Häll på vatten och lägg i buljongtärningarna.
Koka spjället i ca 1 tim. Ta upp det, låt rinna av och svalna.
Blanda smör och rapsolja, chilisås, soja, ingefära, sambal oelek, honung och salt i en bunke.
Skär spjället i bitar längs med benen.
Vänd runt dem i marinaden.
Låt marinera några timmar eller över natten.
Ta upp spjällen och spara lite av marinaden för att pensla på mot slutet eller efter grillningen.
Grilla spjällen runt om över glöd, eller på en plåt med bakplåtspapper i övre delen av ugnen ca 15
min.
Vänd runt ofta.
Servera med coleslaw och grillat bröd.