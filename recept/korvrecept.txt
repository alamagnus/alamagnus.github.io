Recept Salviasalsiccia
Grundsmet (cirka 24 korvar):

1 500 g magert griskött                    
500 g grisspäck                             

Kryddning till 24 korvar:   

200 g vitt oekat vin                          
32 g havssalt                      
6 g grovt mortlad svartpeppar                        
3 g mosad färsk vitlök                      
3 g finhackad färsk salvia                

Gör så här:

Se till att det putsade och i mindre bitar skurna köttet och späcket har rätt temperatur, det vill säga att späcket är fryst och köttet är fryst på ytan. Köttet blir lagom fryst om du tar ut det ur frysen och lägger det i kylen dagen innan du ska göra korven eller, om det är färskt, om du lägger det i frysen ett par timmar innan du startar. Stoppa gärna köttkvarnens delar i frysen också.
2. Lägg 5 meter svinfjälster med en diameter på 30–32 mm i blöt i ljummet vatten i ett par timmar. Skölj igenom fjälstret genom att öppna ena änden med fingrarna och lyfta upp det över vattenytan upprepade gånger så att det kommer in vatten. Låt sedan vattnet åka genom hela fjälstret.

3. Fördela saltet på köttet och mal det och späcket på en grov hålskiva, gärna med hål som har en diameter på 6–8 mm.

4. Blanda kött, späck, vätska och kryddor för hand eller i en degblandare med vingen på låg hastighet tills smeten binder bra. Se till att temperaturen aldrig överstiger +4 grader.

5. Montera korvhornet på korvsprutan eller kvarnen (som du tagit bort kniven och hålskivan på). Trä på fjälstret och mata fram smeten till korvhornets spets. Knyt en knut i fjälstrets ände och fyll därpå smeten, inte för hårt, i fjälstret.

6. Snurra av 10–12 cm långa korvar på följande sätt: Nyp till med ena handens tumme och pekfinger en korvlängd in på fjälstret och med den andra handens tumme och pekfinger ytterligare en korvlängd in. Snurra korven som du har mellan händerna framåt. Mät upp ytterligare en korvlängd in med ena handen och ännu en korvlängd in med den andra handen, nyp till och upprepa snurrningen åt samma håll. På så sätt snurrar inte korvarna upp sig så lätt och du slipper använda snöre.

7. Låt gärna korvarna vila i några timmar innan de tillagas.

8. Klipp isär korvarna och grilla dem varsamt över träkolsglöd. Var beredd på att flytta dem från glödbädden när det slår upp lågor från fettet som droppar från korvarna. Det går också bra att steka korvarna på låg värme i en stekpanna eller i ugn tills de får färg.

Salviasalsiccian kan stekas eller grillas över träkol. Salsiccia kan också användas i grytor, raguer, pastasåser och soppor.

Tips: Byt ut den färska salvian mot 4 g mortlade fänkålsfrön. Uteslut då även vitlöken. Servera med tomatsallad och vitlöksbruschetta.

Om korvarna inte tillagas inom ett dygn är det bäst att genast frysa dem. I frysen håller de sig 3 månader.
------------------------------------------------------------------------------------------------------------------------
http://www.salsus.se
Du har kommit över 10 kg fläskkarré och vill göra korv av det. Receptet blir följande;

Bratwurst nach Bauernart (Bondens Bratwurst)

2 kg (75%) Fläskkarré
1 kg (25%) Späck
51 gr (17gr/kg) Salt
6 gr (2 gr/kg) Vitpeppar, mald
6 gr (2 gr/kg) Muskotblomma, mald
3 gr (1 gr/kg) Mejram
30 gr (10 gr/kg) Vitt vin
Du har 10 kilo kött och inom parentesen står det att detta utgör 75% av köttmängden. Dividera 10 (kg) med 75(%) och du får siffran 0,13333….. Multiplicera denna siffra med 100 och du får den totala mängden kött receptet föreskriver. I runda tal, 13,3 kg varav fläskkarrén utgör 10 kg. Kvar blir 3,3 kg som motsvarar den mängd späck som behövs enligt receptet.

Fortsätt nu med övriga ingredienser. Din totala kött-/späckmängd var 13,3 kg. För att beräkna saltmängden som är nästa punkt i receptet, multiplicerar du det som står inom parentesen med din köttmängd. 13,3 kg gånger 17 gr vilket blir 226,1 gr salt för just din köttmängd. På en del recept har jag angett alla siffror i gram. Tänk på att räkna alla faktorer som gram då.

Fortsätt sedan ned i receptet och räkna om för just din sats korv.

Tänk på att ju större sats du gör, dessto större blir felmarginalerna. Gör ett litet stekprov på den färdiga korvsmeten och du får en vink om smakernas balans.

Skall korven torka senare, kommer stekprovet att vara lite dåligt salt. Sältan ökar när korven torkar så tänk på det.

Korvar med hetta av chili kan vara olidligt starka när man gör stekprov men styrkan lägger sig avsevärt under rökning och torkning av korven, varför vet jag inte men det kanske någon kan upplysa mig om.
----
Carnivor Autorecept	
http://web.comhem.se/~u40025927/Recept/Chorizo_Pimiento.htm 
 	 	 Chorizo Pimiento	 
 	 	 Ange totala mängden kött ----------->		 	 	 
Ingredienser	 vikt	 procent	 volym	
Skinka/bog av svin			600g
Fet karré/sidfläsk			400g
Rostad Pimento*				100g
Nitritsalt					19g
Rökt paprikapulver			7g
Vitlökspulver				3g
* Pimiento. Inlagd skalad Paprika	
Hålskiva	 8 -12 mm	
Fjälster	 Svinfjälster	
Ursprung	 Portugal	
Kötthalt	 > 99%	
Lämplig att lufttorkas	 ja	
Kan rökas	 ja	
Tärna köttet och kyl ner mot noll grader	
Skär Pimienton i 5 mm bitar.	
Mal köttet med minst 8 mm hålskiva	
Tillsätt salt, kryddor och Pimientos och blanda tills färsen blivit klibbig.	
Plasta in färsen i plastfolie och låt den ta smak i kylen under 12 till 24 timmar.	
Fyll i svinfjälster och vrid till 100 grams korvar.	
Lufttorka chorizon i rumstempeatur tills ytan är helt torr.	
Lufttorka sedan chorizon i 10 -15 grader, tills den förlorat cirka 20 procent i vikt.