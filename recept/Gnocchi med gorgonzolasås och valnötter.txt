Gnocchi med gorgonzolasås och valnötter
4 portioner

800 g gnocchi
250 g gorgonzolaost (piccante)
0,75 dl mjölk
0,5 dl vispgrädde
60 g parmesanost, fint riven
1 msk smör
muskot, riven
1 dl valnötter, rostade
färsk salvia
peppar
salt

Koka upp mjölk, grädde, smör, salt och lite peppar i en kastrull. Smula ner gorgonzola och rör om. Låt koka ihop på medelvärme.
Koka upp en kastrull med saltat vatten. Lägg ner gnocchi i vattnet och koka snabbt, när de flyter upp till utan, lyft upp dem med en hålslev och lägg ner direkt i gorgonzolasåsen.
Låt gnocchisarna koka i såsen under försiktig omrörning med en träslev någon minut tills de är mjuka. Om såsen blir för tjock, ha i några matskedar av pastavattnet.
Stäng av värmen och blanda i parmesan och lite riven muskot. Ha inte i för mycket parmesan då den kan ta bort smaken av gorgonzola.
Servera med valnötter och några blad salvia.