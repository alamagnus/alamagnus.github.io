Blåbärscheesecake

Ingredienser

portioner4

Glass

5 dl vispgrädde
1 burk kondenserad mjölk [397 g]
6 krm vaniljpaste
4 krm citronsaft

Vaniljsås

2,5 dl mjölk
1 krm vaniljpulver (eller 1 vaniljstång)
0,75 dl strösocker
3 äggulor
0,3 dl majsstärkelse
50 g smör, mjukt

Deg

250 g smör, smält
0,5 dl vetemjöl
2,5 dl strösocker
2 msk vaniljsocker
1 tsk bikarbonat

Fyllning

2,5 dl blåbär
2 ägg
200 g färskost
1,5 dl strösocker
2 tsk vaniljsocker

Servering

blåbär

Gör så här

Glass

Vispa grädden tills den börjar bilda mjuka vågor och är följsam.
Tillsätt den kondenserade mjölken och vispa någon minut.
Tillsätt vaniljpastan samt citronsaften och vispa ytterligare någon minut.
Häll smeten i en skål och plasta in. Ställ i frysen i minst 6 timmar.

Vaniljsås

Mät upp vaniljpulver och mjölk i en kastrull och låt koka upp. Använder du vaniljstång så skär den på längden och skrapar ur fröna med en kniv. Lägg frön och stång i en kastrull tillsammans med mjölk och låt koka upp. Ta bort från plattan.
Vispa strösocker, äggulor och majsstärkelse med en elvisp. Häll sedan ner det i mjölkblandningen under omrörning. Fortsätt värma försiktigt på låg värme några minuter under omrörning tills såsen tjocknat.
Ta bort kastrullen från plattan och tillsätt i smöret under fortsatt omrörning tills det smält helt.
Häll över krämen i en skål och ställ i kylskåpet, rör om då och då så att det inte bildas skinn.

Deg

Sätt ugnen på 200 grader.
Börja med att smälta smöret.
Blanda vetemjöl, socker, vaniljsocker och bikarbonat till en smulig deg, lite som degen till smulpaj. Blir den kletig så ha i mer mjöl, den skall vara grovsmulig.
Täck en klädd bakform (ca 20x30 cm) med en tredjedel av smulet. Pressa degen försiktigt så det blir en botten.

Fyllning

Strö sedan blåbären över botten.
Rör ihop ägg, färskost, strösocker och vaniljsocker.
Häll smeten över blåbären.
Toppa sedan med resten av smulet.
Grädda mitt i ugnen ca 25–30 minuter.
Låt kakan svalna i formen och skär sedan upp den i rutor.

Servering

Toppa med vaniljsås, glass och blåbär.
