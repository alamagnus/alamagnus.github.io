Frozen cheesecake med hjortronkompott

Du behöver
Botten

    15 kex, t ex digestive
    80 g smör
    1 nypa salt

Kompott

    250 g frysta hjortron
    125 g socker
    1 vaniljstång

Cheesecake

    4 äggulor
    1 dl strösocker
    0,5 dl vatten
    3 tsk vaniljsocker
    4 dl vispgrädde
    400 g färskost

Gör så här

    Botten
    Förbered en springform (ca 24 cm i diameter) med bakplåtspapper i botten.
    Bryn smöret.
    Mixa kexen till smulor. Blanda smöret i smulorna och rör runt. Häll i hälften av smulorna i formen och tryck till lite lätt, ställ i frysen.
    Spara de överblivna smulorna i bunken.
    Kompott
    Dela vaniljstången och skrapa ur fröna. Värm hjortron, vaniljfrön och -stång försiktigt i kastrull tills de börjar släppa vätska. Häll i sockret och låt koka i 10 min. Plocka upp vaniljstången och ställ svalt.
    Cheesecake
    Vispa grädden i en bunke. När den är lättvispad, tillsätt färskost och vispa till en jämn konsistens.
    Koka upp strösocker och vatten, sockerlagen ska bli 118 grader.
    Vispa upp äggulor på högsta hastighet.
    Häll 118 grader varm sockerlag över äggskummet och vispa tills det svalnar.
    Blanda i färskostvispet i de vispade äggulorna.
    Fyll i springformen till hälften med cheesecake-smeten, toppa med de sista kexsmulorna och häll sen på resten av smeten. Frys i 2-3 h.
    Servering
    Häng av hjortronen för att bli av med vätskan. Ta ut cheesecaken och låt temperera något. Lägg på kompotten och servera.