
Hummersoppa

Hummersoppa à la Magnus
Tillagningstid 60 minuter 4 portioner

Ingredienser 

2 humrar, frysta duger
1 liten gul lök
1 liten morot
1 liten bit rotselleri
2 msk smör
2 persiljekvistar
1 msk tomatpure
1 fiskbuljongtärning
7 dl vatten + vätska från den rensade hummern
4 dl torrt, vitt vin
2 msk vetemjöl + 2 msk smör
2 dl vispgrädde
2 msk konjak
1 krm cayennepeppar

Tillagning

Tina humrarna och häll bort vattnet de frysts in i.
Bryt loss stjärtarna och klorna, rensa ut köttet och skär
stjärtköttet i små tärningar. Kloköttet sparas
för garnering.
Resten används att koka soppa på. Bryt bort skölden
och ta bort magsäcken som sitter bakom ögonen. Dela hummerkroppen
på längden och bryt allt i mindre bitar.
Skala och skär lök, morot och rotselleri i tärningar
och fräs detta. Tillsätt hummerskal och skrov. Lägg i persilja,
tomatpure och buljongtärning. Späd med vatten, vin och den lilla
hummervätskan och koka sakta 15 minuter.
Sila över i en ren kastrull och pressa vätskan ur skrov och
grönsaker. Fortsätt koka soppan.
Rör ihop smör och mjöl till en pasta och vispa ner i
den kokande soppan.
Koka ytterligare 5 minuter, tillsätt  grädden, smaka
av med konjak och cayennepeppar.
Fördela hummerköttet i 4 varma djupa tallrikar och häll
över soppan. Garnera med kloköttet och ett persiljeblad.

