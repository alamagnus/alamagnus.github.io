Toast med chèvre- och chilikräm.

Antal portioner: 4
Ingredienser
2 dl crème fraiche 
1 st tjock skiva chèvre 
1-2 tsk sambal oelek (eller efter smak och tycke) 
Valnötter, rostade 
8 st skivor vitt bröd 
Färsk rosmarin 
Honung 

Rosta valnötterna, stansa ut runda bitar av brödet, rosta (2 skivor per man). 

Blanda under tiden crème fraiche med osten och sambal oelek. Ska bli en krämig konsistens.

Lägg en rund rostad brödskiva på en tallrik och bred eller klicka över lite av chèvrekrämen. 

Lägg på nästa skiva bröd, klicka på chèvrekrämen.

Toppa med de rostade valnötterna och ringla över honungen över toasten. Dekorera med en rosmarinkvist.