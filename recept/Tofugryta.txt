Tofugryta   

Ingredienser

270 gram tofu
1 gul lök
4 vitlöksklyftor
3 cm färskriven/hackad ingefära
400 gram fryst spenat
400 gram krossade tomater
400 ml kokosmjölk
1 tsk spiskummin
1 tsk gurkmeja
2 tsk koriander
1/2 tsk kardemumma
1 krm cayennepeppar
kokosolja

4 dl durra


Instruktioner

Marinera tofu i olivolja, salt, chiliflakes och koriander. Inga exakta mått här inte – vi vet att du kan det här och utmanar dig att köra på din magkänsla!

Hacka gul lök, vitlök och färsk ingefära. Låt mjukna tillsammans med lite kokosolja i en stor stekpanna (gärna gjutjärn). I med den frysta spenaten, och därefter kokosmjölken och de krossade tomaterna. Låt puttra på låg värme i typ 10 minuter.

Ha i tofun och kryddorna (spiskummin, cayenne, gurkmeja, koriander) mot slutet för att inte knäcka alla antioxidanter. Servera med kokt durra eller nakenhavre!
