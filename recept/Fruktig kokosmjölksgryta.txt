Fruktig kokosmjölksgryta 
8 portioner

Tidsåtgång: ca 40 min

2 burkar kokosmjölk a 400 ml ( 24 kr)
2 gula lökar (2 kr)
2 msk currry
2 vitlöksklyftor (1 kr)
10 dl kokade kikärtor (10 kr)
1/2 dl jordnötssmör (4 kr)
1 paket krossade tomater (5 kr)
3 ekologiska bananer (7 kr)
1 pkt frusen mango (15 kr)
1 grönsaksbuljongtärning (1 kr)
ris för 8 portioner (10 kr)
salt, peppar
olja att steka i

Börja med att koka riset enligt anvisningarna på paketet

Hacka lök och vitlök fint. Fräs mjuka i en kastrull tillsammans med curryn.

Tillsätt kokosmjölken, de krossade tomaterna och smula ned grönsaksbuljongtärningen. Vispa i jordnötssmöret, så att det blandar sig väl i såsen.

Låt puttra i ca 10 minuter.

Tillsätt kikärtorna, den frusna mangon och bananer skivade i slantar. Låt bli varma i ett par minuter. 

Smaka av med salt och peppar.

Servera grytan med det nykokta riset, gärna tillsammans med färsk koriander, soja.