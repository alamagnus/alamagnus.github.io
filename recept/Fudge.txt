Du behöver
Karamelliserade nötter
85 g strösocker
25 g vatten (2 msk)
200 g rostade nötter
25 g smör

Chokladfudge
500 g mjölkchoklad
50 g smör
390 g kondenserad mjölk (1 burk)
2 g salt (0,25 tsk)
200 g karamelliserade nötter, hackade

Gör så här

Karamelliserade nötter
Smält socker och vatten i en stekpanna tills sockret har fått en fin gyllenbrun färg. Häll i nötterna, rör runt och klicka i smöret.
Blanda runt och häll ut allt på ett bakplåtspapper. Låt svalna.

Chokladfudge
Lägg bakplåtspapper i botten och på sidorna av en fyrkantig form 20x20 cm.
Hacka mjölkchoklad och lägg i en bunke tillsammans med smör, kondenserad mjölk och salt.
Värm på försiktigt i mikron eller över ett vattenbad tills allt har smält.
Blanda i hackade nötter och häll över massan i formen. Jämna till och låt stelna i rumstemperatur minst 6 timmar eller till nästa dag.