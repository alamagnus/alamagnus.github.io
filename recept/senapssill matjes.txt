Dagens Nyheter 	
En utskrift från Dagens
Nyheters nätupplaga, *DN.se*.

------------------------------------------------------------------------

Uppdaterad 14 dec 2002 11:22

Senapssill på matjes

	

*Portioner:* 6-8 julbordsportioner
*Tid:* 30 minuter

*Ingredienser:*
4 hela matjesfiléer (cirka 400 g)

SÅS:
1 dl vispad grädde
1 dl gräddfil
1 msk fransk senap
1 tsk svensk söt senap
1 tsk rödvinsvinäger
1/2 rödlök, finhackad
1/2 dl dill, finhackad
vitpeppar ur kvarn
eventuellt lite salt
eventuellt lite socker

Eftersom matjesen är färdig att äta som den är, kan den vara ett bra
alternativ för den senfärdige julhelgsarrangören. Det går att göra
utmärkta snabbinläggningar med matjes som bas. Senapssill är väl nästan
ett obligatorium på ett traditionellt julbord. På klassiskt vis görs den
på inlagd saltsill. Den här snabba matjesvarianten är ett fullvärdigt
och smakrikt alternativ.

Skölj filéerna hastigt i kallt rinnande vatten. Låt droppa av. Skär dem
till gaffelbitar. Blanda alla ingredienserna till såsen. Smaka av noga,
kanske vill man förstärka med lite socker och salt. Lägg ner sillbitarna
i den. Anrättningen kan ätas på en gång, men blir godare om den får stå
några timmar i kylskåp.

Jens Linder

 
------------------------------------------------------------------------
© Detta material är skyddat enligt lagen om upphovsrätt.

