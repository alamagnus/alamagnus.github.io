Långpannebröd
Tid: 10 min + 70 min jäsning + 15 min gräddning
20 st 
Ingredienser
50 g 	jäst
5 dl 	mjölk
2 msk 	honung
1 msk 	salt
1 dl 	linfrö
5 dl 	rågsikt
7 dl 	vetemjöl
Tillagning
Ett lättbakat bröd, bara att trycka ut i långpannan efter första jäsningen. Brödet är hållbart i frysen i ca 6 månader.
1. Smula jästen i en bunke. Värm mjölken till fingervarmt 37°. Häll lite av mjölken över jästen och rör tills den löst sig. Tillsätt resten av mjölken, honung, salt, linfrö, rågsikt och nästan allt vetemjöl, spara lite till utbakningen. Arbeta degen smidig tills den släpper skålens kanter. Låt degen jäsa övertäckt ca 40 min.
2. Klä en långpanna, ca 30 x 40 cm invändigt med bakplåtspapper. Tryck ut degen i långpannan. Låt jäsa ytterligare ca 30 min.
3. Sätt ugnen på 225°. Grädda brödet i nedre delen av ugnen ca 15 min. Låt brödet svalna på galler. 