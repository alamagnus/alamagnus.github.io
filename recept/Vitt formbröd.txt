Vitt formbröd

Mjölk som degvätska ger ett mjukare bröd och vackrare färg. Vatten ger ett något lättare bröd och frasig skorpa. Prova gärna vetemjöl special, som ger extra höga och fina formbröd. Ugnen värms upp till 250 grader och sänks till 225 grader när bröden sätts in.

Det här behövs till 2 st bröd:

• 25g jäst
• 25g smör eller margarin
• 6 dl mjölk eller vatten (inkl en snaps)
• 1 tsk salt
• (2 tsk socker)
• ca 1,5 l vetemjöl

Pensling:

• vatten

Gör så här:

1. Smula ner jästen i degbunken

2. Smält matfettet i en kastrull och häll på vätskan. Värm tills degspadet är fingervarmt. 

3. Häll lite av vätskan över jästen och rör om. Tillsätt resten av vätskan, salt, eventuellt socker och mjölet. Spar en del till utbakningen. 

4. Arbeta degen kraftigt och låt den sedan jäsa i degbunken 30-40 min.
5. Knåda den ytterligare med resten av mjölet. 
6. Forma degen till släta längder och lägg dem i smorda raka formar, ca 1,5 liter. Låt bröden jäsa väl, minst 40 min.
7. Grädda bröden i nedre delen av ugnen, i 225 grader, ca 30 minuter.
8. Pensla dem med vatten. Stjälp upp bröden och låt dem kallna på galler med eller utan bakduk (utan blir skorpan hårdare).

--------------------------
Smör el. margarin 25.0 gram  
Mjölk el. vatten 5.0 dl  
Jäst (färsk) 50.0 gram  
Salt 2.0 tsk  
Strösocker 2.0 tsk  
Vetemjöl 1.3 liter  
Vetemjöl till utbak 2.0 dl

Tillagning (2 tim )
Smält matfett i en kastrull och tillsätt vatten eller mjölk. Värm spadet till 30-37ºC ("fingervamt"), ej över 40ºC. Jäst dör runt 45 grader. 
Smula ner jästen i deglandare eller i en stor bunke. Rör ut jästen med lite av degspadet. Tillsätt resten av spadet och salt.
Tillsätt mjöl och arbeta degen tills den blir slät, smidig och släpper från bunkens kanter. 3-5 minuter i degblandare, för hand tar det ungefär dubbelt så lång tid. 
Strö lite mjöl på degen och lägg en handuk över bunken. Låt degen jäsa till dubbel storlek i 30-40 minuter. 
Smörj under tiden en ugnsplåt eller två brödformar med matfett.
Häll ut degen på mjölat arbetsbord (i maskin körs degen först någon minut). Knåda degen ordentligt med handflatorna och arbeta in extra mjöl alteftersom tills den blir blank och smidig. Den skall då inte längre fastna på händer och arbetsbänk.  
Dela degen mitt itu för bröd (eller i mindre bitar för småbröd). Lägg i smord form eller på smord bakplåt. Låt degen jäsa under duk 30-40 minuter, till knappt dubbel storlek.
Sätt ugnen på 240ºC. Den skall vara ordentligt varm innan brödet sätts in. Låt det gå 10 minuter extra efter det att termostaten visar rätt temperatur, innan brödinsättning.
Naggas degens ovansida försiktigt med gaffel eller om degen snittas på ovansidan minskar risken att bröd spricker. Man kan använda stektermometer för att se när brödet är klart, vilket det är vid 96-98ºC innertemperatur. Man kan också prova med en sticka i brödet, som därvid skall vara torr när brödet är klart. 
Sätt in brödet i nedre delen av ugnen i cirka 30 minuter. Formar ställs på galler. Flytta gärna upp brödet ett steg efter halva tiden. 
Fem minuter innan brödet tas ut penslar man ytan med vatten eller sprayar med vattenspruta om man vill ha knaprig yta.
Ta ut brödet och låt det stå en stund. Stjälp upp brödet försiktigt ur formarna. Lossa utefter kanterna med kniv om det fastnat. Lägg brödet på (ugns-)galler för att svalna. Lägg en duk över.