Banoffepaj

Ingredienser
3 bananer
1 burk färdigkokt kondenserad mjölk 225 gram
100 gram smör
275 gram digestivekex
1 tsk kanel
2,5 dl vispgrädde
1 tsk socker
ev. Lite mörk choklad.

Tillagning
Krossa kexen till små smulor i en mixer och blanda dem med smält smör och kanel.
Tryck ut blandningen i en form med löstagbar botten cirka 20 cm i diameter.
Låt stelna i kylskåpet minst 30 minuter.


Öppna konservburken och bred ut kolakrämen över pajbotten.
Skala och skiva bananerna och fördela ovanpå.
Vispa grädden tillsammans med socker tills den är ganska fast. 
Bred ut grädden över bananerna. Dekorera ev. med riven choklad.

Fungerar bra även utan bananer och mörk choklad.