Melanzane alla parmigiana

Ingredienser

6 portioner

800 g aubergine
1 tsk salt
2 vitlöksklyftor
ca 3 msk olivolja
3 förp hela konserverade tomater (à ca 400 g)
2 msk rödvinsvinäger
salt
svartpeppar
1 kruka basilika
ca 1 dl vetemjöl
ca 3 msk olivolja
3 förp mozzarella (à 125 g)
2 dl finriven parmesan
ca 2 msk olivolja

Gör så här

Skär auberginerna i cm-tjocka skivor längsmed. Salta skivorna på båda sidorna med salt och låt ligga ca 20 minuter.
 Öppna timer: 20 minuter

Skala och hacka vitlöken. Fräs vitlöken i olja tills den får lite färg. Tillsätt försiktigt tomaterna och vinägern. Låt koka ihop ca 15 minuter på medelvärme, krossa tomaterna med en slev. Rör om då och då, smaka av med salt och peppar. Hacka hälften av basilikan och blanda ner.
 Öppna timer: 15 minuter

Sätt ugnen på 225°C.

Torka aubergineskivorna torra med lite papper och vänd i mjölet på båda sidor. Lägg på en bakpappersklädd plåt och ringla över olja på båda sidor. Ställ in i mitten av ugnen ca 15 minuter tills auberginen fått lite färg. Ta ut auberginen och sänk temperaturen i ugnen till 200°C.
 Öppna timer: 15 minuter

Skär mozzarellan i skivor och torka skivorna torra. Varva aubergine med tomatsås, parmesan och mozzarella i en oljad form ca 20 x 30 cm (för 6 port). Avsluta med tomatsås, mozzarella och parmesan. Lägg på resten av basilikan och ringla över olja. Ställ in i mitten av ugnen ca 30 minuter eller tills gratängen är gyllene.

