Basilika- och limemarinerade jordgubbar med råkräm à la Magnus
Tillagningstid 30 minuter 2 portioner
Ingredienser

1 liter färska jordgubbar
2 lime (skal och juice)
1/2 dl hackad färsk basilika 
1/2 dl råsocker

5 äggulor
1 dl socker
1 msk vaniljsocker med äkta vanilj
5 dl vispgrädde

Snoppa jordgubbarna och dela ned dem i mindre bitar.
Riv limeskalet och blanda det med råsockret.
Fördela limesockret över jordgubbarna och pressa över limejuicen.
Strö över basilikan och vänd runt.
Låt dra.
Vispa gulor, socker och vaniljsocker poröst.
Vispa grädden lätt och vänd ner den i äggsmeten.
Servera jordgubbarna i glas eller på tallrik och toppa med råkräm.