Pasta med kantareller och mascarpone

3 portioner

Ingredienser
300 g pappardelle
500 g kantareller eller trattkantareller 
3 schalottenlökar
3 vitlöksklyftor
1 msk finhackad chilifrukt (t ex spansk peppar)
1 dl torrt vitt vin
1 msk konc kycklingfond
1 dl mascarpone (à ca 100 g)
1 1/2 dl finriven parmesanost
hackad bladpersilja
2 msk olivolja
1/2 tsk salt
1 krm nymalen svartpeppar

Koka pastan enligt anvisning på paketet. Häll av vattnet.

Skala och finhacka schalottenlök och vitlök.

Skär kantarellerna i bitar. Lägg svampen i en torr och het stekpanna. Fräs tills
vätskan från svampen kokat bort.

Tillsätt 1–2 msk olivolja, schalottenlöken och vitlöken. Låt fräsa tills svampen är nästan knaperstekt. Krydda med salt och peppar.

Tillsätt chilin och häll i vinet och låt koka tills cirka hälften återstår. Tillsätt fond och 1 dl vatten. Låt småkoka några minuter. Rör ner mascarponen. 

Blanda pastan med såsen, svampen och parmesanosten. Strö över persilja.