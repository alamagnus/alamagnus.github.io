Pad Thai med färdig sås o böngroddar

Ingredienser

    3 morötter
    4 salladslökar
    1 röd paprika
    4 port risnudlar
    150 g salladsärtor
    2 msk olja
    2 vitlöksklyftor
    180 g böngroddar
    4 ägg
    salt
    1 förp woksås à 250 ml (gärna asian pad thai)
    peppar
    100 g rostade solroskärnor 

Till servering

    färsk koriander
    limeklyftor 

Gör så här
Sätt på en kastrull med vatten till nudlarna.
Skala och dela morötterna på längden och skiva dem tunt. Ansa och skiva salladslökarna.
Dela, kärna ur och strimla paprikan.
Koka nudlarna enligt anvisning på förpackningen. Koka med salladsärtorna sista minuten. Spola nudlar och salladsärtor i ljummet vatten och låt rinna av.
Stek morötterna och paprikan i oljan i en wok eller stor stekpanna ca 3 minuter. Pressa i vitlöken och rör ner salladslök och böngroddar.

Sänk värmen och knäck ett ägg i taget i pannan. Rör runt medan äggen stelnar. Krydda med salt.
Vänd ner nudlar och salladsärtorna i pannan. Tillsätt woksåsen och blanda väl. Låt allt bli varmt. Smaka av med peppar 
Till servering: Strö över solroskärnor, servera gärna med koriander och limeklyftor.
