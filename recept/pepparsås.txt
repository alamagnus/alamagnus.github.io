Pepparsås

2 msk  smör
2  schalottenlökar, finhackade
1 tsk  svartpepparkorn, finkrossade
1 tsk  grönpepparkorn, finkrossade
0,5 tsk  rosépepparkorn, finkrossade
1 msk  tomatpuré
2 msk  vetemjöl
2,5 dl  kalvfond, utspädd från koncentrat
1 tsk  socker
1 dl  vispgrädde
1 dl  rött vin
1 msk  dijonsenap
1 msk  ljus soja
1 krm  salt

Värm smöret i en stekpanna och fräs löken någon minut under omrörning utan att den tar färg. 
Tillsätt samtliga pepparsorter och tomatpuré och stek ytterligare någon minut. 
Pudra över vetemjölet och rör ihop. Häll på kalvfonden och koka upp, se till att såsen blir klumpfri. 
Tillsätt socker, vispgrädde, rött vin, dijonsenap och soja. Låt såsen koka på svag värme utan lock i ca 10 min. 
Smaka av och tillsätt eventuellt lite salt vid behov. 