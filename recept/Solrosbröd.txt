Solrosbröd - 32 bullar á 60 gram	

50 gram jäst
7 dl vatten
0,5 dl olja
1 msk salt
5 dl grahamsmjöl
10 dl vetemjöl
2 dl solroskärnor	

Sätt på ugnen på 250°.

Värm vatten och olja. Smula jästen i en degbunk och blanda i degvätskan.

Tillsätt salt, solroskärnor, vetemjöl och grahamsmjöl och bearbeta degen.

Jäs degen 45 min i bunken.

Ta upp, knåda degen och dela den i 32 lika stora bitar.

Rulla bullar och jäs dem på plåt 30 min under duk.

Grädda 11 minuter mitt i ugnen.