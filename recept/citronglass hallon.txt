Citrongräddglass med hallon
Kock: Sanne Svensson TV-program: Halv åtta hos mig 

Passar utmärkt till alla typer av kakor eller pajer, lätt att göra! (Tillagningstid: 20 min + ca 6 timmar i frysen).

Antal portioner: 4

1 st citron, finrivet skal och saft
3.33 dl florsocker (3 1/3 dl)
4.5 dl vispgrädde
3 msk iskallt vatten
3 msk frysta hallon (eller andra bär)
Gör så här

1. Tvätta citronen och riv skalet, lägg i en bunke.

2. Pressa ner citronsaften i bunken och häll sedan i florsockret. Låt stå till florsockret har löst sig.

3. Vispa grädden med 3 msk iskallt vatten tills den är fluffig, cirka 5 min.

4. Blanda ner citronmixen i grädden, rör sakta.

5. Rör ner bären. Häll allt samman i en bunke som tål att stå i frys. Låt stå i frysen minst 6 timmar. Ta fram ca 15 min innan servering.
