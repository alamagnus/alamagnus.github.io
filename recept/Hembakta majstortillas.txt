Hembakta majstortillas

30 st små eller 10-12 st större
Förberedelse: 35 min
Tillagning: 20 min
Klart på: 55 min

Ingredienser
300 gram majsmjöl för tortillas Masa Harina
0,5 tsk salt
1,5 msk olivolja eller majsolja
4 dl vatten

Tillagning
Värm vatten till 75 grader.
Blanda mjöl, salt och olja i en bunke.
Tillsätt det varma vattnet lite i taget och rör ihop till en deg.

Degen ska kunna knådas i bunken utan att fastna. Komplettera med mjöl eller vatten om det behövs.
Knåda några minuter till och låt sedan degen vila i övertäckt med plastfilm i 20 minuter.

Forma degen i kulor 25 - 60 gram styck.

Lägg en degkula i taget med lite plastfilm över och under samt pressa i tortillpressen till rundlar.

Baka dem i en torr stekpanna. 

Lyft upp majstortillas försiktigt med en stekspade och stek dem i pannan. Börja med någon minut på första sidan så att den stelnar, vänd och stek någon minut på andra sidan så att den får färg. Vänd igen och tryck till den så att den bubblar upp något och får färg.