Curry med kokosmjölk och grillost

Ingredienser

4 portioner

4 port ris
1 schalottenlök
1 vitlöksklyfta
2 msk rapsolja
1/2 tsk chilipulver
1/2 tsk curry
1 tsk gurkmeja
1 burk kokosmjölk (à 400 ml)
3 dl vatten
2 grönsaksbuljongtärningar
3 limeblad
1 zucchini (à ca 400 g)
1 förp kokta kikärter (à 380 g)
2 dl majskorn
1 msk finriven ingefära
 
200 g halloumi eller grillost
2 msk rapsolja

Till servering
färsk koriander
limeklyftor

Gör så här

Koka riset enligt anvisningen på förpackningen.

Skala och hacka lök och vitlök. Fräs i olja tills löken mjuknar. Tillsätt chilipulver, curry och gurkmeja och låt fräsa på svag värme ca 2 minuter.

Rör ner kokosmjölk, vatten, buljongtärningar och limeblad. Låt koka 5 minuter.

Skär zucchinin i tunna skivor. Häll av och skölj kikärtorna, låt rinna av. Tillsätt zucchini, kikärter, majs och ingefära i curryn och låt koka ca 2 minuter.

Skär halloumin i kuber och stek gyllene i olja.

Till servering: Toppa curryn med halloumin och koriander. Servera med ris och limeklyftor.
