Focaccia med rosmarin

Ingredienser
Portioner: 1 bröd
25 g jäst
2 1/2 dl vatten
6 - 7 dl vetemjöl 
1/2 tsk salt
1/2 dl olivolja
1 msk havssalt
2 kvistar rosmarin

Sätt ugnen på 225°C.

Smula jästen i en bunke. Värm vattnet till fingervarmt, 37°C.
Häll lite av vattnet över jästen och rör tills den löst sig.
Tillsätt resten av vattnet.

Tillsätt mjöl och salt. Bearbeta till en slät deg och låt jäsa övertäckt i 30 minuter.

Smörj en form (ca 20x30 cm) med hälften av oljan. Häll degen i formen och tryck ut degen till en jämntjock platta med oljad hand.


Låt degen jäsa ytterligare 30 minuter.

Gör ca 10 hål i kakan med fingertopparna och fördela rosmarin (eller den smaksättning ni önskar) över brödet.
Ringla över resten av olivoljan och strö över salt.
Grädda brödet ca 25-30 minuter. Skär brödet strax före servering


Går också bra att toppa den naturella focaccian med följande
toppningar:
olivtapenad
soltorkade tomater i olja
inlagda kronärtskockor