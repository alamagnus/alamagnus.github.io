Het räkpasta

Ingredienser

portioner4

300 g spaghetti
4 klyftor vitlök
1 rödlök
1 dl persilja, finhackad
400 g körsbärstomater
1-2 tsk chiliflakes
ca 240 g skalade räkor
1 citron, finrivet skal och saft
1 kruka färsk basilika
1 dl parmesanost, finriven
salt
peppar
olivolja, till stekning och servering

Gör så här

Koka pastan enligt anvisning på förpackningen, precis innan du häller av den så tar du tillvara på 1,5 dl pastavatten.

Skala och finhacka lök och vitlök. Halvera körsbärstomaterna.

Fräs lök och vitlök i olja i en stekpanna utan att de tar färg.

Tillsätt tomater, persilja och chiliflakes, stek ytterligare någon minut.

Ta pannan från värmen. Rör i finrivet citronskal, citronsaft, räkor och plockade basilikablad. Vänd runt så allt blir varmt. Tillsätt pastavattnet och blanda.

Vänd i pastan och parmesanen. Smaka av med salt och peppar.

Servera och ringla över lite olivolja vid servering.
