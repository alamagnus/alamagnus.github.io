Mustig kycklinggryta

Ingredienser

portioner4

600 g kycklinglårfilé
4 klyftor vitlök
4-5 peperoncini, alternativt 1-2 thai chili eller piri piri
2 dl torrt vitt vin
1 förp passerade tomater (à ca 400 g)
2 dl vispgrädde
1 förp färdigkokta kikärtor (à ca 400 g)
1 dl färsk bladpersilja, finhackad
2 dl parmesanost, finriven
salt

Stekt bröd

4 skivor surdegsbröd, rejäla skivor
olivolja, till stekning
1 klyfta vitlök

Gör så här

Skala och finhacka vitlöken. Fräs vitlöken och peperoncino i olivolja tills att det börjar dofta, vitlöken ska inte få färg.
Tillsätt kycklingen och stek den 2-3 minuter på varje sidan, inte heller den behöver få färg.
Häll på vin och låt det koka upp ordentligt. Tillsätt passerade tomater och grädde. Lägg på ett lock och låt småkoka tills kycklingen är genomstekt.
Häll av och skölj kikärtorna. Tillsätt dem i kycklinggrytan tillsammans med persilja. Smaka av med salt.

Stek brödskivorna i rikligt med olivolja så att de blir frasiga och får fin yta. Ta upp och gnid in dem med vitlöksklyftan.
Lägg ett bröd på varje tallrik och toppa med kyckling och sås.
Avsluta med att riva över rikligt med parmesanost och ringla över lite olivolja.
