Mexikanska bönburgare med basilikaguacamole
Ingredienser
1 gul lök
2 vitlöksklyftor
1 msk olja
1 förpackning kokta kidneybönor (à 380 g)
1 burk chunky salsa gärna tropical (à 300 g)
1 1/2 tsk sambal oelek
200 g osaltade cashewnötter
2 dl ströbröd
1/2 dl finhackad persilja
1 tsk salt

Basilikaguacamole
3 avokador
1/2 röd paprika
1/2 dl hackad basilika
2 msk färskpressad limejuice
2 krm salt
1 krm svartpeppar

Tillbehör
8 pitabröd
3 tomater i skivor
1 rödlök i skivor
8 salladsblad
ketchup alt chilisås

Skala och finhacka löken. Fräs den i olja i en stekpanna ca 2 minuter. Skala och pressa i vitlöken. Fortsätt fräsa ca 2 minuter. Ta från värmen.

Häll av och skölj bönorna och tillsätt dem i pannan. Rör ner salsa, sambal oelek och hälften av cashewnötterna. Häll allt i en matberedare och mixa tills det är grovhackat. Rör ner ströbröd, persilja och salt. Låt svalna.

Guacamole: Dela, kärna ur och gröp ut köttet ur avokadon. Kärna ur och finhacka paprikan. Mosa avokadon och blanda med paprika, basilika, limejuice, salt och peppar.

Forma 8 biffar (för 8 st). Grovhacka resten av cashewnötterna. Vänd bitarna ihacket. Grilla några minuter på varje sida.

Pensla pitabröden med vatten och värm dem på grillen eller i ugn enligt anvisning på förpackningen. Servera bönburgarna med tillbehören och
guacamole i pitabröden.