Kycklingtacopaj

4 portioner 40 minuter

Ingredienser
    250 g pajdeg
    1 msk smör 

Fyllning
    2 vitlöksklyftor
    1 msk olja
    ca 500 g kycklingfärs
    40 g taco kryddmix
    1 dl vatten
    1 dl matlagningsgrädde/creme fraiche
    3 tomater
    2 dl riven ost 
	
Sätt ugnen på 200°C. 
Smörj en pajform som är ca 24 cm i diameter (för 4 port). Rulla ut pajdegen i formen. Nagga degen med en gaffel och förgrädda den mitt i ugnen ca 10 minuter.

Fyllning: Skala och finhacka vitlöken.
Skär tomaterna i små tärningar. 

Fräs vitlöken i oljan i en stekpanna. Tillsätt färsen och låt den fräsa några minuter. Rör ner tacokryddan, vatten och grädde. Låt röran koka på svag värme några minuter i stekpannan utan lock.

Blanda ner tomaterna i pannan. Fördela röran i pajformen och strö över osten.

Grädda mitt i ugnen 20 minuter.
