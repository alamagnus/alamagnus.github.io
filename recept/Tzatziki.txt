Tzatziki à la Magnus

Tillagningstid 30 minuter 4 portioner

Ingredienser

5 dl turkisk yoghurt
1 stor gurka
2–3 vitlöksklyftor
några droppar citron
salt och peppar
2–3 msk olivoljaTillagning

Dela gurkan på längden och skrapa ut kärnorna med en sked. Riv grovt på rivjärn, lägg i durkslag och salta. Låt gurkan stå i ett tag. Avslutningsvis bör du pressa ut så mycket vätska som möjligt med händerna.

Blanda gurka och yoghurt, tillsätt pressad vitlök, några droppar citron, salt och peppar. Rör slutligen ner en skvätt olivolja som rundar av och förhöjer smaken.

Tzatzikin mår sedan bra av att stå och dra ett par timmar i kylskåp så att alla smaker ”sätter sig”. Smaka av före servering – kanske behövs det en extra nypa salt eller några citrondroppar till.