Gaeng ped - röd thaicurry
·         800 ml kokosmjölk av bra kvalité
·         1-3 msk röd curry
·         2-3 kycklingfiléer
·         1 burk bambuskott (ca 400 g)
·         100 g haricot verts eller sockerärtor
·         1 röd paprika
·         2 morötter
·         3-4 st kaffir limeblad
·         3 kvistar söt basilika (kan uteslutas)
·         2 tsk palmsocker (kan ersättas med 1 tsk vanligt socker)
·         1-2 tsk fisksås
·         1 buljontärning (gärna höns) utspädd i 1 dl vatten

Gör så här

1.      Börja med att reducera kokosmjölken. Häll bara hälften av kokosmjölken i en kastrull och koka upp. Sänk värmen till medelvärme och låt puttra. Ha koll så den inte bränns vid. Använd inte för liten kastrull eftersom den kan lätt bubbla över kanten. Låt koka tills mindre än hälften av mjölken återstår, rör om då och då. Det tar ca 20-30 minuter beroende på kvalitén på kokosmjölken. Den kommer att tjockna och skära sig, det bildas ett lager olja och kokoskräm i kastrullen. Ibland lyckas man inte få den att skära sig men det påverkar inte smaken så mycket, så länge den tjocknar och kokas en stund så är det bra.

2.      Blanda röd curry i kastrullen med den reducerade kokosmjölken, fräs under omrörning tills det bildas ännu mer olja. Nu kommer oljan få en härlig röd färg av curryn. Tillsätt kycklingen och fräs den en stund. Blanda i resten av kokosmjölken, bambuskott, fisksås, palmsocker, limeblad, buljong och låt koka under lock i ca 10-15 minuter.

3.      Hacka grönsakerna som ska i grytan och bland ner dem. Låt puttra i ca 10-15 minuter. Smaka av och tillsätt eventuellt mer fisksås, curry eller salt. Stäng av värmen, blanda i basilikablad. Servera med ris.