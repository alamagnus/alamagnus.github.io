Jespers pizza

Ingredienser

portioner4

Deg

25 g jäst
2,5 dl vatten
400 g vetemjöl
1 msk olivolja
2 tsk salt

Tomatsås

400 g hela konserverade tomater (gärna San Marzano)
1 tsk salt
1 msk olivolja
1 kruka färsk basilika

Topping

200 g mozzarellaost, avrunnen
8 skivor parmaskinka
65 g rucolasallad
90 parmesanostar, hyvlad
100 g burrata

Gör så här

Sätt ugnen på max med en pizzasten i så pizzastenen hinner bli riktigt varm.

Värm vattnet till 40 grader men absolut inte över 45 för då dör jästen.
Lös upp jästen i det varma vattnet. Blanda i oljan och det mesta av mjölet.
Knåda degen någon minut och blanda sedan i saltet. Knåda i minst 10 minuter
Rulla sedan 4 mindre bollar av degen och lägg i en form, täck med plastfolie och ställ dem gärna lite varmt (nära ugnen) och låt dem jäsa i minst 30 minuter, till dubbel storlek.

Blanda tomaterna med saltet, oljan och rivna basilikablad i en bunke.

Skär mozzarellan i mindre stavar låt dem rinna av i ett durkslag.

Hyvla parmensanosten

Baka ut pizzorna, en i taget, använd rikligt med mjöl men försök få bort så mycket som möjligt när du är nöjd med formen och innan du lägger på toppingen. Försök att inte trycka på kanterna om du vill ha dem lite högre och luftigare.

Bred på tomatsås ca 3 msk på varje pizza, lägg på den avrunna mozzarellan.

Grädda i ugnen i ca 5 minuter.

Toppa pizzan med parmaskinka, rucola, hyvlad parmensanost och burrata. Ringla olivolja över.
