Parmainbakad marulk med vinmos
Kock: Per - Malmö TV-program: Halv åtta hos mig 

Marulk är nyttigt och inte minst gott. Här en variant serverad med vinmos.

Antal portioner: 4

Parmarullad marulk
4 st marulksfiléer à 200g, putsade
18 st skivor parmaskinka
1 burk soltorkade tomater i olja, ca 200g
2 st krukor färsk basilika
Havssalt, efter smak
Nymald svartpeppar, efter smak
1 msk balsamvinäger
Ruccolasallad till garnering
4 st smörpapper, A4 format
2 msk olivolja till smörpappret
Vinmos
800 gram mandelpotatis eller annan mjölig potatis
1 dl vitt vin, gärna samma vin som serveras till maten
1 dl lätt creme fraice
1 dl riven ost, grevétyp (50g)
25 gram smör
0.5 tsk salt
1 krm nymald svartpeppar
Foto: TV4

Foto: TV4

Tips

Dryck
Marqués de Cáceres Rosado 2009. Art nr 2755, 75 kr.

Receptet är från tv-programmet Halv åtta hos mig, och recepten därifrån är komponerade av amatörkockar. Recept.nu kan därför inte gå i god för receptet.
Gör så här

1. Marulk
Värm ugnen på 225 grader.

2. Lägg tomaterna med hälften av sin olja i en matberedare med all basilika och kör tills det är slätt. (tillsätt resten av oljan under körningen). Tillsätt balsamvinäger till en lättbredd pasta

3. Ta 4 smörpapper i A4 storlek. Gnid in lite olja på varje och lägg ca 4 skivor parmaskinka tätt intill varandra på varje papper.

4. Dela örtpastan i 4 delar och bred ut den på skinkan.

5. Lägg sedan marulksfiléerna i ena änden, krydda med salt och peppar och rulla ihop med hjälp av papperet.

6. Ta sedan bort papperet och flytta dem försiktigt till en oljad långpanna eller ungsfast form. Stek mitt i ugnen i 15-20 minuter.

7. Skiva upp fiskrullen. Droppa över lite av skyn som ligger i pannan och strö lite ruccola över hela tallriken.

8. Vinmos
Skala och koka potatis i lättsaltat vatten.

9. Blanda vin och creme fraiche i en kastrull, värm försiktigt.

10. Riv osten fint.

11. Stöt potatisen eller pressa den.

12. Blanda ner vin- och crème fraicheblandningen med smör salt och peppar.

13. Späd på med mer varm mjölk om det är för tjockt. Håll varmt.

14. Skär fiskrullen i tjocka skivor och lägg på varma tallrikar tillsammans med moset och strö ruccolasallad över.
