Laxbakelse med avokado och äpple

6 portioner

Ingredienser

100 + 300 g kallrökt lax i skivor
2 avokador
4 msk crème fraiche
rivet skal av 1/2 lime och 1 msk färskpressad juice
1 liten rödlök
1/2 äpple (ca 75 g)
2 krm kajennpeppar
olivolja
salt och svartpeppar

SALLAD

1 påse späda salladsskott (70 g)
1/2 dl pinjenötter
1/2 ask salladsärter (ca 75 g)
1 1/2 msk vit balsamvinäger
2 tsk flytande honung

Gör så här

1. Dela, kärna ur och gröp ut köttet ur avokadon. Mosa avokadon och blanda med crème fraiche, limeskal och limejuice i en bunke.
2. Skala och finhacka löken. Skala, kärna ur och finhacka äpplet. Finhacka 100 g kallrökt lax.
3. Blanda lök, äpple och lax med avokadoröran. Krydda med kajennpeppar och 2 krm salt.
4. Lägg ut resten av laxskivorna lite omlott på två bitar plastfolie. Lägg ut avokadokrämen som en sträng i mitten på varje »laxbotten«. Rulla ihop varje till en rulle med hjälp av plastfolien. Tvinna ihop sidorna som en smällkaramell – rullen ska bli hård och tät. Lägg rullarna minst 2 timmar i frysen.
5. Rosta pinjenötterna i en torr och het stekpanna under omrörning. Skär salladsärterna i strimlor på längden.
6. Blanda 3 msk olja, vinäger och honung till en dressing. Krydda med 2 krm salt och 1 krm peppar. Förbered hit.
7. Vid servering: Ta fram de frysta rullarna 1–3 timmar före servering, tiden beror på hur länge de legat i frysen. Ta bort plastfolien och skär varje rulle i 6 skivor när de tinat så pass mycket att de går att skära i. Lägg laxbitarna på en tallrik och låt dem tina helt.
8. Fördela sallad och salladsärter på 6 tallrikar. Lägg 2 laxbitar på varje tallrik. Ringla över dressingen och toppa med pinjenötterna.
