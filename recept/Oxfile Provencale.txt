Oxfilé Provençale

4 portioner
2 nypor salt & svartpeppar 
50 g smör 
8 hg skalad mandelpotatis 
4 st vitlöksklyftor 
1 kruka timjan 
1 kruka hackad persilja 
2 st kvisttomater 
8 hg oxfilé av mittenbit 
2 dl olivolja

Bryn oxfilén i varm stekpanna och tillsätt hackad vitlök och färsk timjan i pannan. 

Lägg oxfilén i en ugnsfast form, fördela timjan och fräst vitlök över oxfilén. 

Stoppa in den i ugnen på 130°. Stek med termometer tills innertemperaturen är ca 47 grader (medium rare), längre om mer välstekt önskas. 

Låt oxfilén stå och vila i ca 30 minuter bredvid spisen – innertemperaturen stiger då långsamt ca 4° och den förlorar mindre vätska när du skär upp den. 

Vispa smöret luftigt med elvisp, tillsätt en klyfta hackad vitlök samt salt och peppar. Skiva och stek potatisen i rikligt med olivolja, salta och peppra. Halvera tomaterna och stek på hög temperatur med snittytan ner. 

Värm oxfilén i 200° ugn i 3-4 minuter så att den blir serveringsvarm. Placera potatisen underst på ett serveringsfat, skiva oxfilén och lägg den över, placera ut tomaterna strö persilja och timjan över potatisen. Servera smöret i en skål.