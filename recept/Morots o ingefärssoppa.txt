Morots- o ingefärssoppa med linser  

För 4 portioner

Ingredienser

450 g 	morötter
1 msk 	riven ingefära, (ca 30 g)
1 	vitlöksklyfta
6 dl 	vatten
5 msk 	grönsaksfond
5 dl 	mjölk
ca 6 cm 	purjolök
100 g 	fetaost
1 förp 	kokta gröna linser, (380 g)
1/2 pkt 	ärtskott
olivolja
salt + nymald svartpeppar


Skala och grovriv morötterna. Skala och finhacka ingefära och vitlök. Fräs morötter, ingefära och vitlök i 2 msk olja i en kastrull på medelvärme 5 min.

Tillsätt vatten, fond och mjölk. Låt sjuda(se till så att det inte  kokar över!) tills morötterna är mjuka, ca 10 min. Mixa blandningen slät med en stavmixer.

Skölj och strimla purjolöken fint. Smula fetaosten grovt. Blanda purjolök, ost och linser till en röra.

Krydda soppan med 1 tsk salt och 1 krm peppar. Servera med linsröran. Toppa med ärtskotten.
