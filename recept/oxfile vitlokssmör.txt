Oxfilé med vitlökssmör

4 port.
 ca  45  min.
Ingredienser
700 gram  oxfilé
salt och peppar
skirat smör, till stekning

Vitlökssmör
150 gram  smör, normalsaltat
2 st  vitlöksklyfta(or)
2 msk  persilja
worcestershiresauce, några droppar
salt och peppar

Tillagning
Servera med potatiskaka (se separat recept). Stek köttet tidigare på dagen och efterstek det i ugnen före serveringen så sparar du tid. Smöret kan göras i mycket god tid.

1. Skär oxfilén i fyra bitar. Bryn dem i skirat smör i stekpannan. Salta och peppra. Låt dem vila. 

2. Låt smöret bli rumstempererat eller mjuka upp det i mikron. Skala och finhacka eller riv vitlöksklyftorna. Blanda ner vitlök, hackad persilja och worcestershiresås i smöret. Smaksätt med salt och peppar. Alternativt blanda alla ingredienser i mixer med knivinsatsen. 
Rulla ihop till en rulle med hjälp av plastfolie eller smörpapper och lägg det i kylskåpet att stelna. 

3. Före serveringen: Värm ugnen till 150 grader. Lägg köttbitarna i en långpanna som också rymmer potatiskakorna. Efterstek dem tills innertemperaturen är 55 grader för rött kött, 60 grader för rosa och 65 grader för lätt rosa kött. 

4. Skär skivor av vitlökssmöret och servera gärna med ugnsbakad tomat och baconlindad haricot verts.