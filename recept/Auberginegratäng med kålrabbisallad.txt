Auberginegratäng med kålrabbisallad

Ingredienser:
1 st aubergine
1 st gul lök
2 burkar konserverade körsbärstomater
1 mozzarella
1 påse mixsallad
2 st vitlöksklyftor
2 msk sesamfrön
1 förp linser
1 st kålrabbi
1 st bananschalottenlök
salt
olivolja
honung
svartpeppar
ströbröd
rödvinsvinäger

Gör så här:
Värm ugnen till 225 grader.

Tomatsås: finhacka 1 gul lök. Hetta upp lite olivolja i en rymlig kastrull någon minut.
Tillsätt 2 vitlöksklyftor (pressade), 2 burkar konserverade körsbärstomater, 1 förp linser (sköljda och avrunna), 2 dl vatten, 1 msk honung, 1/2 tsk salt och 1 krm svartpeppar. Låt sjuda 10-12 min.

Skiva 1 aubergine tunt och lägg på en plåt med bakplåtspapper.
Ringla över lite olivolja och 1/2 tsk salt. Tillaga högt upp i ugnen 8-10 min, eller tills auberginen är rostad.

Grovriv 1 mozzarella. Blanda i en skål med 1 1/2 dl ströbröd, 2 msk olivolja och 1/2 tsk salt.

Lägg hälften av ströbrödsblandningen i botten av en smord pajform. Häll på hälften av tomatsåsen och fördela all aubergine över. Bred på resten av tomatsåsen och resterande ströbrödsblandning.

Gratinera auberginegratängen mitt i ugnen 10-12 min.

Sallad: skala och strimla 1 kålrabbi. Finhacka 1 bananschalottenlök. Blanda i en salladsskål med 1 påse mixsallad (sköljd), 2 msk sesamfrön, 1/2 msk rödvinsvinäger och lite olivolja.

Servera auberginegratäng med kålrabbisallad.
509 kcal/port