Honungskycklingspett med sesamsås

Ingredienser

portioner4

Spett

700 g kycklinglårfilé
3 msk japansk soja
2-3 tsk gochujang
1,5 msk flytande honung
2 klyftor vitlök, rivna

Sesamsås

1,5 dl majonnäs
1 msk japansk soja
1,5 msk sesamolja
1 tsk äppelcidervinäger
4 msk rostade sesamfrön

Dressing

3 msk japansk soja
2 msk neutral rapsolja
1,5 msk äppelcidervinäger
1 msk flytande honung
1 klyfta vitlök, riven
1 cosmopolitansallad, i munsstora bitar
1 gurka, i munsstora bitar
3 tomater, i munstora bitar
1 äpple, i tunna klyftor
2 salladslökar, tunt skivade
salt
peppar

Till servering

ev kokt ris, eller bröd till

Gör så här

Blanda ihop allt till spetten förutom kycklingen till en marinad.
Skär kycklingen i munsstora bitar och lägg i marinaden. Låt stå och dra i minst 20 minuter, gärna över natten i kylen.
Trä kycklingen på spett (blötlagda om de är av trä). Lägg på en plåt med bakplåtspapper.
Grilla i övre delen av ugnen, ca 5-10 minuter. Eller lägg spetten på grillen.

Blanda ihop allt till sesamsåsen. Ställ åt sidan.

Blanda ihop allt till dressingen och ställ åt sidan.
Lägg alla uppskurna grönsaker och äpple i en salladsskål. Ringla dressingen över salladen.

Servera de heta kycklingspetten med den krämiga såsen och fräscha salladen. Om man vill är det gott med nykokt ris eller en bit gott bröd till.

