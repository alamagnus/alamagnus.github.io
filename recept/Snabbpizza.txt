Snabbpizza

Ingredienser

Snabb pizzadeg

4 dl vetemjöl
1 msk bakpulver
3 msk olivolja
2 dl yoghurt
0,5 tsk salt

Topping

4 msk ketchup (osötad)
1 klyfta vitlök, riven
1 tsk torkad oregano
2 msk olivolja

3 dl riven ost (gärna mellanlagrad)
1 rödlök, skivad
2 mozzarellaostar (à 125 g)
4 msk crème fraîche
70 g salami, skivad (het, t ex ventricina)
30 g rucolasallad
8 körsbärstomater, halverade
olivolja, att ringa över
salt
peppar

Gör så här

Sätt ugnen på 250 grader med en plåt i ugnen.

Blanda ihop allt till degen och knåda till en jämn deg, 1-2 minuter. Kavla ut till samma storlek som din plåt och lägg den på bakplåtspapper.

Blanda osötad ketchup, riven vitlök, oregano och olivolja. Salta och peppra lätt och bred på jämnt över degen.

Strö på riven ost, lägg på skivad rödlök och lägg hela bakplåtspappret med den ogräddade pizzan på en uppvärmd plåt.

Ställ i ugnen att grädda i ca 8-10 minuter, till pizzakanterna fått lite färg och osten har smält.

Lägg ena mozzarellan och creme fraiche i en bunke och mixa i några sekunder med stavmixer. Riv andra mozzarellan med händerna till munsstora bitar och blanda med den med den mixade mozzarellan. Fördela på den gräddade pizzan.
Lägg på salami, rucola, fuskburrata och halverade körsbärstomater. Ringla på olivolja och servera genast.
