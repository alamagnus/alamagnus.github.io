Ugnsbakad torskrygg (4 pers)

ca 800 gram färsk torskrygg
smör
röksalt
panko
santa maria piri-piri krydda (god till fisk)
citron

Ugnsbakad torskrygg
Gnid in torskryggen med citron. Smält lite smör, blanda med lite röksalt och pensla fisken. Strö över panko (asiatiskt ströbröd) och krydda med piri-piri. Sätt in i ugnen på allt från 100 grader till 200 beroende på hur snabbt du vill ha den färdig. Den blir absolut bäst om du kör den på låg temperatur och längre tillagningstid. Använd kött-termometer och när den närmar sig 40 grader så öka tempen i ugnen rejält och sätt den på grill de sista minuterna så att fisken (pankon) får lite färg. När torsken nått en temperatur av 40-45 grader så ta ut den och servera med goda tillbehör. Jag gjorde en sås på lite rester av vispgrädde och crème fraiche, smaksatte med fiskbuljong, en skvätt vin, en nypa socker, salt och peppar. Till detta serverades kokt potatis och sparris. 