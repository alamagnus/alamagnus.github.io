Bönstroganoff med zucchini
4 portioner

Bönstroganoff:
1 gul lök
2 morötter
1 zucchini
2 msk smör- & rapsolja
1 dl vatten
4 dl crème fraiche tomat& basilika
400 g kokta blandade bönor
2 msk hackad färsk persilja

Potatismos:
1 kg potatis
3 dl gräddmjölk
1 tsk salt
1 krm svartpeppar

Potatismos: Börja med potatismoset. Skala och skär potatisen i mindre bitar. Täck potatisen med vatten i en kastrull och
koka cirka 15 minuter. Häll av vattnet.
 
Pressa potatisen eller mosa med en stöt direkt i kastrullen. 

Värm gräddmjölken i en kastrull och häll över potatisen. Vispa potatismoset luftigt. Smaka av med salt och peppar.

Bönstroganoff: 
Skala och finhacka löken. Skala och skär morötterna i stavar. Skiva zucchinin. 

Fräs grönsakerna i olja cirka 3 minuter. Häll på vatten och låt puttra cirka 2 minuter.

Tillsätt crème fraiche och sköljda bönor. Låt grytan koka cirka 2 minuter. Strö över persilja och servera med potatismos.