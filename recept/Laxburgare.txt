Laxburgare

Laxburgare
500 gram laxfilé, tinad
1 st ägg
2 krm svartpeppar
1 tsk salt
1,5 krm chilipulver, 1-2 krm
0,5 tsk ingefära, torkad
1 st vitlöksklyfta(or)
1 st limefrukt(er), saften från 3/4 lime
olivolja

Lägg laxen i en matberedare tillsammans med skalad vitlök, ingefära, chilipulver, salt, peppar, ägg, och limesaft. Mixa till en smet och forma 4 biffar.

Hetta upp en stekpanna med lite olja och smör och stek 4 burgare. 

Smeten är ganska lös så det lättaste är att klicka i färsen i pannan med hjälp av en sked. Stek burgarna gyllenbruna på båda sidor. Sänk sedan värmen och låt  dem bli helt genomstekta


Dressing förslag 1.
2 dl matyoghurt
3 msk mango chutney
0,5 tsk sambal oelek, (valfritt)
salt
svartpeppar

Alternativ 2.
Mango & avokadosalsa
2 st färsk mango
1 st avokado
1/2 st gurka
4 st salladslök
1 st röd chili
1 knippe koriander
saft från en lime
salt

Skala mangon och skär loss köttet från kärnan. Skär i små kuber. Skala, kärna ur och tärna avokado och gurkan. Hacka salladslök, koriander och chili. Om du inte vill ha het salsa tar du även bort kärnorna från chilin. Blanda ihop ingredienserna, pressa över limesaft och smaka av med salt och peppar.

Wasabimajonäs
2 dl majonäs
1 msk wasabipasta

Vänd ihop samtliga ingredienser. Vill du ha starkare smak av wasabi tillsätter du mer. Smaka av.