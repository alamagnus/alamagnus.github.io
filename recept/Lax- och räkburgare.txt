Lax- och räkburgare

Till 4-6 personer:
500 g laxfilé
150 g skalade räkor
1 ägg
hackad chili
koriander
maizena eller ströbröd
vita och svarta sesamfrön
salt och peppar

Mixa laxen och blanda den med räkorna, ägget och kryddorna. Rör ner maizena och eller ströbröd tills du får önskad konsistens. Blanda sesamfröna på en tallrik och panera burgarna med blandningen. Stek dem därefter på medelvärme tills de är klara.

Limeyoghurt:
3 dl matyoghurt
saft från 1 lime
lite honung
salt och peppar

Rör ihop yoghurten med limesaften och smaka av med lite honung och salt och peppar.
