Panerad fisk med kall dillsås

Du behöver

    4 torskfiléer (alt rödspätta)
    1 ägg
    ca 0,75 dl vetemjöl
    ca 2 dl pankoströbröd
    1 msk citronsaft
    1 tsk örtsalt
    1 tsk svartpeppar
    matolja, till stekning

Kall dillsås

    3 dl gräddfil
    1 dl filmjölk
    0,5 dl majonnäs
    1 dl bostongurka
    1 kruka färsk dill, finskuren
    1 msk citronsaft
    1 tsk salt
    1 tsk strösocker
    0,5 krm svartpeppar

Gör så här

    Kall dillsås

    Börja med såsen. Blanda ihop allting och ställ i kylen fram till servering.
    
	Panerad fisk

    Tina fisken om du använder fryst fisk.
    Torka av filéerna med hushållspapper. Salta och peppra dem runtom.
    Vispa upp ägget med en gaffel tillsammans med citronsaft i en djup tallrik. Lägg pankoströbröd och vetemjöl i separata tallrikar.
    Vänd först en filé i mjöl, sedan i ägg och slutligen i pankoströbröd. Upprepa med de resterande fiskfiléerna.
    Hetta upp olja i en stekpanna och stek fisken i ca 5-7 minuter på varje sida.
    Servera den nystekta fisken med dillsåsen.