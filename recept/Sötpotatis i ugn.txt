Sötpotatis i ugn

Ingredienser
– 2 stora sötpotatisar, ca 800 g
– 1 msk majsstärkelse
– 3 msk rapsolja
– salt och peppar
– ev färska örter eller finriven parmesanost

Gör så här
1.	Sätt ugnen på 250°.
2.	Tvätta potatisen och skär i smala stänger. Blötlägg i kallt vatten i minst 1 timme, eller över natten.
3.	Skölj potatisstängerna och låt dem rinna av på hushållspapper. Vänd runt dem i majsstärkelse och lägg över på en bakpappersklädd plåt och ringla över oljan.
4.	Tillaga i mitten av varm ugn i ca 15 minuter. Vänd runt och tillaga sedan i ytterligare ca 10 minuter. De ska vara mjuka på insidan och krispiga och lite karamelliserade på utsidan när de är färdiga.
5.	Krydda de färdiga pommesen med salt, peppar, örter, chili eller lite fint riven parmesan.


