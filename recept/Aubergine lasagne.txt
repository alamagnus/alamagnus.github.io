
Du behöver
Steg 1

    1 kg aubergine (ca 3 st)
    2 msk salt

Steg 2

    1 dl olivolja

Steg 3, tomatsås

    3 klyftor vitlök, pressade
    4 msk tomatpuré
    1 msk sambal oelek
    ca 800 g krossade tomater

Steg 4

    3 pkt mozzarellaost á 125 g.
    1 lök, i strimlor
    1 kruka färsk basilika
    3 dl parmesan, riven


Gör så här

    Steg 1
    Skiva aubergine på längden i centimeter tjocka skivor och lägg på en plåt. Salta och låt stå en timme.
    Steg 2
    Sätt ugnen på 250 grader varmluft. Häll av allt överflödigt vatten från auberginen, ringla olivolja över skivorna. Lägg skivorna på ett ugnsgaller.
    Sätt en tom plåt i ugnen med ett bakplåtspapper på så eventuella droppar hamnar på den. Baka i ugnen på gallret i 20 minuter.
    Steg 3, tomatsås
    Blanda ihop ingredienserna till såsen i en skål.
    Steg 4
    Sätt ugnen på 200 grader.
    Skiva mozzarellaosten i 0,5 cm tjocka skivor. Finhacka basilikan.
    Varva aubergine, lök, basilika, mozzarella och tomatsås i en ugnsfastform. Toppa översta lagret med parmesanost.
    Gratinera i 40 minuter. Låt stå och svalna/sätta sig i 20 minuter innan servering.

