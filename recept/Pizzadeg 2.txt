Pizzadeg à la Jan Hedh

Du behöver (För 4 pizzor):

Fördeg:

    25 g jäst
    0,75 dl (75 g) vatten
    1,25 dl (75 g) vetemjöl med hög proteinhalt, gärna stenmalet

Deg:

    5,5 dl (325 g) vetemjöl
    1,75 dl (175 g) vatten
    0,5 msk (10 g) havssalt

Gör så här:

    Fördeg: Lös upp jästen i vattnet och vispa in mjölet till en slät smet. Täck med plastfolie och låt jäsa i 1 timme i rumstemperatur.
    Deg: Häll mjöl och vatten i en hushållsassistent. Tillsätt fördegen och arbeta alltsammans på lägsta hastighet i 13 minuter. Tillsätt saltet, öka hastigheten och kör i ytterligare 7 minuter till en seg och elastisk deg.
    Lägg degen på ett mjölat bakbord och dela den i fyra lika stora bitar. Rulla bitarna till runda bullar. Lägg en bakduk över och låt jäsa till dubbel storlek, cirka 2 timmar. Nu är degen färdig!
