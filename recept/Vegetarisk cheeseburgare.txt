4 burgare

Ingredienser:
1 silverlök

400 g formbar vegofärs
3 msk rapsolja
2 msk soja
2 msk lökpulver
salt
svartpeppar, nymalen

4 skivor cheddarost
4 hamburgerbröd, helst brioche eller potato bun
1 dl majonnäs
8 skivor hamburgergurka typ smörgåsgurka
1 dl ketchup, osötad
senap

Skala och skiva silverlöken tunt, gärna på mandolin. Lägg gärna löken i isvatten ca 15 minuter.

Blanda snabbt ihop färsen med rapsolja, soja, lökpulver, salt och rikligt med nymalen svartpeppar. Forma fyra burgare av smeten.

Grilla eller stek burgarna, lägg på ost på slutet och låt den smälta under grilllocket.

Rosta bröden. Häll av löken och lägg på en handduk.

Bred majonnäs på bröden, toppa med burgaren, gurka, lök, ketchup och senap. Lägg på locket och hugg in.