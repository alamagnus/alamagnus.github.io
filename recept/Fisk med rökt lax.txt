Husets vita fisk

Ingredienser
ca 800 g  gös, sjötunga eller annan vit fisk
4 skivor rökt lax
2 hg räkor att dekorera med
1,5 dl vitt vin (samma som till såsen)
1 burk röd stenbitsrom till dekoration
1 kruka dill

CHABLISSÅS

1 msk smör
2 msk gul lök, finhackad
2 dl chablisvin
1 tärning fiskbuljong
4 dl vatten
2 dl vispgrädde
1 krm salt
1 krm vitpeppar
1 msk smör
1 msk vetemjöl
1 tsk citronsaft

Gör så här
Fisk
Rulla in en tunn skiva lax i varje fiskfilè.
Lägg fisken i ugnsfast form och slå över vinet.
Sätt in i ugnen 200 grader i 20 min.
Sås
Fräs löken i 1 msk smör, häll på vinet och koka ihop till hälften.
Tillsätt vatten och buljongtärning, låt det sedan koka ner tills ca 3 dl återstår.
Vispa i grädden och småkoka i 10 min, tillsätt salt och peppar.
Blanda ut mjölet med lite grädde och häll ner, för att reda såsen.
Tillsätt smöret i klickar, koka på svag värme 5 min. Smaka av med citronsaften. Såsen går att frysa om man vill.
Dillpotatis
Koka potatisen och vänd den sedan i en klick smör, servera i en skål och strö över hackad dill.
