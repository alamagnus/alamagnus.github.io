Italiensk kycklinggryta för 6 personer

1 kg kycklingfilé
250 gram chorizo
2 vitlöksklyftor
2 gula lökar
400 gram soltorkade tomater
1 msk torkad rosmarin
1 tärning kycklingbuljong
3 selleristjälkar
5 dl vitt vin
1 liter kokande vatten
Salt, Peppar
300 gram stora vita bönor
2 msk rödvins/balsamicovinäger

Skär kycklingfilé i bitar och chorizo i slantar.
 
Hacka vitlöksklyftor, gula lökar, selleristälkar och soltorkade tomater. 

Använd en stor gjutjärnsgryta och fräs lök och vitlök i olivolja och lägg därefter i chorizo. 

När fettet från korven börjar sippra ut, lägg i kycklingbitarna. 

Strö över Rosmarin och smula därefter över 1 tärning kycklingbuljong. 

När kycklingbitarna har färg runt om, lägg i de soltorkade tomaterna och slå på vitt vin och kokande vatten. Salta, peppra och häll i rödvins/balsamicovinäger. 

Skölj bönorna och tillsätt dem och sellerikvistbitarna i grytan. 

Låt puttra ca 1 timma tills konsistensen är bra.