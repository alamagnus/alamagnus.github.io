Helstekt oxfilé med svampsky och italiensk potatispuré
4 portioner

800 g oxfilé, helst mittbit, gärna ekologisk
Smör
Flingsalt
Nymald svartpeppar
Potatispuré:
800 g mjölig potatis
1 1/2 dl standardmjölk, het
1 1/2 msk olivolja
1 tsk smör
1 dl riven parmesanost
2 msk rostade pinjenötter
Salt och nymald vitpeppar

Svampsky:
300 g svamp
1 schalottenlök
2 msk smör
3 dl kraftig kalvbuljong
2 msk balsamvinäger
1 tsk smör
Salt och nymald vitpeppar


En grön lättkokt grönsak är god till rätten, exempelvis gröna bönor.

1. Ta ut köttet ur kylen 20 minuter före tillagningen. Putsa det från eventuella senor.
2. Bryn köttet i smör hastigt runtom så att det får en vacker stekyta. Salta och peppra väl.
(Så här långt kan du förbereda.)
3. Värm ugnen till 150 grader. Efterstek köttet i ugnen tills innertemperaturen i den tjockaste delen är 60 grader. Det tar ca 30 minuter. Låt köttet vila en stund i smörpapper innan det skärs upp.
4. Skala potatisen och koka den mjuk i saltat vatten. Häll av vattnet och låt potatisen ånga av när den är färdig.
5. Gör under tiden skyn. Skär svampen i mindre bitar, finhacka löken och bryn alltsammans ismör. Salta och peppra. Häll i buljongen och låt det koka ihop utan lock 6–8 minuter.
6. Avsluta med balsamvinäger och låt skyn sjuda ytterligare 1 minut. Blanka av med 1 tsk smör och smaka av med salt och peppar.
7. Mosa potatisen och rör samman med den varma mjölken, lite i taget, till en slät puré. Rör ner olja, men spara lite till dekoration, samt smör, parmesanost och pinjekärnor.
8. Vid servering: Skär upp tunna skivor av köttet och salta och peppra på snittytorna. Lägg en klick potatispuré på varje tallrik, droppa över lite olja och lägg på några köttskivor. Skeda över lite svampsky och servera genast.