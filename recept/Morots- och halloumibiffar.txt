Morots- och halloumibiffar

Ingredienser
250 g morötter
200 gram halloumiost
2 ägg
3/4 dl ströbröd
1 tsk chiliflakes
salt
1 krm svartpeppar
olja

Tillagning
Sätt ugnen på 250°C.
Skala morötterna. Riv morötter och halloumi grovt på ett rivjärn.

Blanda morötter, halloumi, ägg, ströbröd, chiliflakes och svartpeppar i en skål. Smaka av med salt.

Forma till 8 biffar med oljade händer och lägg på en bakpappersklädd plåt.

Pensla med olja på båda sidor.

Ställ in i mitten av ugnen 15–20 minuter, tills de får fin färg.

Servera gärna med bulgur, sallad och hummus.