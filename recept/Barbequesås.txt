Barbequesås

Utmärkt som marinad eller att penslas på vid grillning eller som tillbehör till t.ex hamburgare.

Vinner på att stå ett dygn

Ingredienser
2 msk olivolja
1 rödlök
3 vitlöksklyftor
0,5 dl farinsocker
0,5 dl balsamvinäger
500 gram passerade tomater
1 tsk chilipulver
1 tsk senapspulver
1 tsk rökt paprikapulver
0,5 tsk salt
0,5 tsk svartpeppar
2 dl vatten

Hacka löken fint och fräs den i oljan.

Pressa i vitlöksklyftorna och fräs på svag värme.

Häll i övriga ingredienser och låt puttra på svag värme i 20 minuter.

Häll såsen i en burk eller flaska och förvara i kylskåp.