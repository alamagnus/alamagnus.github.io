Kryddrostad aubergine med bönris och yoghurtsås

Du behöver

    2 aubergines (stora)
    1 tsk malen kryddpeppar
    2 tsk malen spiskummin
    2 tsk malen koriander
    1 tsk malen gurkmeja
    1 tsk salt
    1 tsk svartpeppar
    3 msk rapsolja

    1 burk färdigkokta svarta bönor (á 400 g)
    2 dl basmatiris
    1 rödlök (liten)
    1 knippe persilja
    2 tomater
    0,5 citron (saften)
    2 msk olivolja

Yoghurtsås

    3 dl matyoghurt
    1 citron (skal och saft)
    1 tsk nigellafrön (alt svarta sesamfrön)
    1 msk flytande honung
    1 klyfta vitlök

Gör så här

    Sätt ugnen på högsta grill.
    Koka riset efter anvisningar på paketet.
    Blanda ihop kryddorna i en skål.
    Dela auberginen i lite större bitar. Lägg i en skål, tillsätt kryddorna och rapsolja.
    Lägg i en ugnssäker form. Rosta i ugnen tills allt fått fin färg, ca 15-25 minuter, rör om efter halva tiden.

    Skala och finhacka rödlöken. Hacka tomater och persilja grovt.
    Häll av och skölj bönorna.
    Blanda ris, bönor, rödlök, tomater och persilja i en skål. Tillsätt olivolja och citronsaft. Smaka av med salt och peppar.

    Yoghurtsås
    Blanda yoghurten med nigellafrön och honung. Tillsätt finrivet citronskal (spara lite skal till servering), finriven vitlök och några droppar citronsaft. Smaka av med salt och peppar.

    Servera den rostade auberginen med ris och yoghurtsås. Riv över lite citronskal.
    Glöm inte att matsortera skal från vitlök och rödlök samt rester från tomat, aubergine, persilja och citron för en hållbar matlagning, och njut av din rostade aubergine. /Köket-redaktionen