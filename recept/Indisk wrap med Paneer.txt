Indisk wrap med Paneer

Ingredienser

portioner4

400 g paneer
2,5 dl cashewnötter
6 msk rapsolja
1 röd chilifrukt, hackad (eller grön chili)
1 msk garam masala
6 msk tomatpuré
2 dl vatten
1 tsk strösocker
0,5 tsk malen gurkmeja
4 salladsblad (stora)
1 dl färsk koriander, bladen
4 paratha (eller orientaliska libabröd)
salt
malen svartpeppar

Gör så här

Dela paneer i kuber. Blanda med salt och nymalen svartpeppar, ställ åt sidan.

Rosta cashewnötter i en torr stekpanna, ställ åt sidan.

Hetta upp 3 msk olja i en stekpanna, stek chilin i 1 minut.
Pudra över garam masala och stek med chilin en stund.
Lägg i tomatpurén och stek ytterligare några minuter.

Mixa tomatsåsen med cashewnötterna, smaka av med salt och häll upp i en skål.

Hetta upp 3 msk olja i stekpannan och tillsätt gurkmejan och rör om.
Lägg i paneerbitarna och stek dem tills de blir frasiga.
Smaka av paneer med salt och nymalen svartpeppar. Häll upp i en skål.

Ställ fram paneer, sås, sallad, koriander och bröd på bordet.
Låt alla göra sina egna wraps genom att först bre sås på brödet, sedan lägga paneer längs ena kanten samt ett stort salladsblad och lite koriander. Rulla ihop till en wrap.
