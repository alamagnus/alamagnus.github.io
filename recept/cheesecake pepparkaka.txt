Pepparkakskladdkaka

    3 dl strösocker
    1 msk vaniljsocker
    0,5 krm salt
    2,5 dl vetemjöl
    3 ägg
    2 tsk malen kanel
    1,5 tsk malen kryddnejlika
    1,5 tsk malen kardemumma
    2 tsk malen ingefära
    225 g smör

Vaniljcheesecake

    600 g färskost, kylskåpskall
    1,5 dl vispgrädde, kylskåpskall
    0,5 tsk vaniljpulver
    1,5 dl florsocker

Hallonspegel

    225 g frysta hallon
    1 dl vatten
    0,5 dl gelésocker multi

Dekoration

    3 dl vispgrädde
    frystorkade hallon
    färsk mynta

Gör så här

    Sätt ugnen på 175 grader (över- och undervärme) och fodra en springform med diameter på 23 cm med bakplåtspapper.

    Lägg alla ingredienser till kladdkakan förutom smöret i en bunke.

    Smält smöret till kladdkakan i en kastrull på medelvärme, häll ner det i bunken. Blanda ihop med ballongvisp bara precis tills det går ihop till en jämn smet.
    Häll upp smeten i formen och grädda i mitten av ugnen i ca 25-30 minuter eller tills att kladdkakan är gräddad i kanterna och lite vobblig i mitten.

    Låt kladdkakan svalna helt och hållet i kylskåpet i minst 4 timmar, helst över natten innan du gör resten av receptet.

    Vaniljcheesecake
    Vispa färskost och vispgrädde krämigt med elvisp i en bunke. Tillsätt vaniljpulver och sikta ner florsockret. Vänd försiktigt ihop till en jämn smet med slickepott.
    Bred ut färskostkrämen över kladdkakan och låt stå i kylskåpet för att stelna i minst 1 timme innan du toppar med hallonspegel.

    Hallonspegel
    Koka upp hallonen tillsammans med vattnet på medelvärme tills hallonen mjuknat. Sila hallonen genom en finmaskig sil och ner i en annan kastrull så att du blir av med kärnorna och får en slät puré.
    Tillsätt gelésocker i den nya kastrullen och koka upp i 1 minut innan du tar bort gelén från värmen och häller upp i en ren skål.
    Hallonspegeln ska svalna lite grann men fortfarande vara rinnig när du häller den på cheesecaken.
    Ställ tillbaka cheesecaken i kylskåpet tills hallonspegeln stelnat innan du dekorerar med vispad grädde, frystorkade hallon och färsk mynta.
    Glöm inte att matsortera skal från ägg för en mer hållbar matlagning, och njut av din underbart goda kladdkaka.