Spicy räkmacka
4 portioner

4 stora skivor vitt bröd, gärna surdegsbröd
smör till stekning
4 salladslökar
4 msk gräslök, hackad
4 msk majonnäs
4 msk crème fraiche
3 tsk srirachasås
2 klyftor vitlök
2 lime, i klyftor
300 g skalade räkor av bra kvalité
salt, nymalen svartpeppar
6 rädisor
8 salladsblad
1 msk sesamfrön, rostade

Skiva salladslök tunt. Lägg lite gräslök åt sidan. Blanda resterande gräslök med salladslök, majonnäs, crème fraiche och sriracha.

Riv ner vitlöken, pressa ner två limeklyftor. Grovhacka räkorna och vänd ner. Rör om. Smaka av med salt och peppar. Tillsätt eventuellt mer srirachasås.

Hyvla rädisorna på mandolin eller skär dem mycket tunt med kniv.
Rosta eller stek brödet i lite smör.

Lägg salladsblad på brödet, toppa med en rejäl klick räkröra. Strö på rädisor, resterande gräslök och sesamfrön. Servera genast med limeklyftor.