Räkor med nudlar
4 portioner

400 g skalade räkor
300 g äggnudlar
1 vitlöksklyfta
2 msk färsk ingefära
1 röd spansk peppar
1 msk olivolja
12 dl grönsaksbuljong (vatten och buljongtärning eller fond)
250 g broccoli
2 morötter
3 msk japansk soja
(1/2 påse salladslök (à 125 g))
(1 lime)

Tina räkorna.
Skala och finhacka vitlök och ingefära. Dela, kärna ur och finhacka spansk peppar.
Skär broccolin i små buketter. Skala och strimla morötterna fint. 
Fräs peppar, vitlök och ingefära i oljan i en stor kastrull eller gryta. Tillsätt buljongen och koka upp.

Lägg i morötter och broccoli och låt det koka med buljongen ca 10 minuter. Smaka av buljongen med soja för god sälta.
Koka nudlarna enligt anvisningen på förpackningen och spola dem därefter i kallt vatten.

Lägg i nudlarna och räkorna i grytan låt det sjuda ca 2 minuter.

Skiva salladslöken tunt.
Servera i portionsskålar och strö över salladslöken.
Servera med lime skuren i klyftor.