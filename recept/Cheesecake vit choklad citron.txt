cheesecake med vit choklad och citron

Du behöver
Botten

    100 g smör
    15 digestivekex

Fyllning

    300 g vit choklad
    2 dl vispgrädde
    600 g färskost
    1 dl strösocker

Citrontopping

    2 äggulor
    3 citroner (saft och skal)
    0,5 dl vatten
    1,5 dl strösocker
    0,5 tsk agar agar pulver

Till garnering

    physalis
    mynta

Gör så här

    Botten
    Smält smöret i en kastrull och ställ åt sidan. Mixa kexen till ett fint smul i matberedare.
    Blanda ihop kexsmulet med smöret till en formbar massa och tryck ut i en rund springform, ca 23 cm i diameter, där både botten och kanterna är fodrade med bakplåtspapper. Låt formen stå i kylskåpet medan du gör fyllningen.

    Fyllning
    Smält den vita chokladen i mikrovågsugn eller över vattenbad. Låt svalna. Den ska ha tjocknat med fortfarande vara rinnig och ha svalnat helt.
    Vispa grädden till mjuka toppar. I en annan bunke vispar du ihop färskost och strösocker krämigt med elvisp. Ha sedan i den smälta chokladen och vispa lite till. Vänd sedan försiktigt ner vispgrädden i färskostsmeten med hjälp av en slickepott.
    Bre ut smeten i springformen över digestivebotten och ställ sedan formen i frysen i minst 4 timmar.
    Ta ut cheesecaken ur frysen och ställ i kylskåpet minst 1 timme innan servering.

    Citrontopping
    Under tiden som cheesecaken tinar kan du göra citrontoppingen. Lägg alla ingredienserna till toppingen i en kastrull och vispa ihop till en jämn smet. Låt koka på medelvärme under konstant omrörning i ca 3 minuter innan du häller toppingen över cheesecaken.
    Ställ tillbaka cheesecaken i kylskåpet och låt citrontoppingen stelna helt och hållet innan du dekorerar och serverar.