Gratinerade lammköttbullar i tomatsås

Till 4 portioner, 45 minuter

500 g lammfärs
1/2 dl ströbröd
1 dl mjölk
1 gul lök, riven
3 vitlöksklyftor, rivna
1 ägg
1/2 dl ajvar relish
1/2–1 tsk chipotlepaste
1–2 tsk torkad oregano
1 msk hackad färsk rosmarin
salt
nymalen svartpeppar
olivolja
smör
1 burk färdigköpt tomatsås
1 mozzarella
1 dl färskriven parmesan
färsk basilika
Sätt ugnen på 200 grtader.

Blanda ströbröd och mjölk och låt stå och svälla i 5 minuter.

Rör sedan ihop blandningen med lök, vitlök, ägg, ajvar, chipotle, oregano, rosmarin, lite salt och rejält med peppar. Tillsätt färsen och blanda
väl.

Fukta händerna och forma smeten till bullar. Bryn i omgångar i ett par minuter i olivolja och smör tills de får färg på ytan (de behöver inte
bli genomstekta). 

Lägg över i en ugnsfast form och se till att få med all steksaft. Häll över tomatsåsen. Riv mozzarellan i bitar och strö över. Toppa med parmesan och basilika.

Gratinera i 200 grader i 15–20 minuter eller tills osten fått fin färg. Servera till exempel med spaghetti.