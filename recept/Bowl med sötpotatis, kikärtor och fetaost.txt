Bowl med sötpotatis, kikärtor och fetaost
4 portioner Tillagningstid: 40-45 minuter

Ingredienser
2 sötpotatisar
1 förp kokta kikärtor (à 380 g)
3 msk olivolja
1 msk chilipulver
1 msk paprikapulver
2 tsk malen koriander
1/2 tsk salt

2 1/2 - 3 dl matvete

200 g grönkål
150 g fetaost
1 kruka basilika
2 dl granatäppelkärnor
1 dl blandade nötter och frön (t ex pumpakärnor och valnötter)

Dressing
2 msk dijonsenap
2 msk honung
2 msk färskpressad citronjuice
2 msk tahini
1/2 tsk salt

Sätt ugnen på 225°C.

Skala och skär sötpotatisen i bitar (ca 2 cm). 
Häll av och skölj kikärtorna och torka torra. 
Lägg sötpotatis och kikärtor på en bakpappersklädd plåt och blanda med olja, chilipulver, paprikapulver, koriander och salt. Rosta i mitten av ugnen ca 20 minuter tills det får lite färg, rör om efter halva tiden.

Koka matvetet enligt anvisningen på förpackningen.

Riv kålbladen i mindre bitar och ta bort den hårda stjälken. Smula fetaosten. Plocka basilikan.

Dressing: Vispa ihop alla ingredienser till dressingen.

Blanda alla ingredienser i en stor skål.