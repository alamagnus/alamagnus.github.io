Bön- och majsburgare
4 portioner

Ingredienser
1 gul lök
1 vitlöksklyfta
1 röd chili (t ex spansk peppar)
2 msk olivolja
2 dl riven morot
1 tsk curry
2 burkar kokta kidneybönor (à ca 400 g)
1 ägg
3 dl riven ost (gärna cheddar)
1 dl majs
1 dl solrosfrön
1 1/2 tsk salt
1 krm peppar
2 tomater
1 rödlök
4 frallor
8 salladsblad

Sätt ugnen på 200°C.
Skala, dela och finhacka lök och vitlök. Dela, kärna ur och finhacka chilin.
Riv morötterna.

Fräs lök, vitlök och chili i oljan ca 5 minuter, utan att det tar färg. 
Tillsätt rivna morötter och curry, fräs ytterligare några minuter.

Häll av och skölj kidneybönorna. Mosa dem grovt i en skål med en gaffel.
Blanda med lök/morötter, ägg, ost, majs och solrosfrön. Krydda med salt och peppar.

Forma smeten till 4 stora biffar eller 8 mindre. Lägg på en bakpappersklädd plåt.

Sätt in i mitten av ugnen 30 minuter. Ta ut och låt stå 5 minuter före servering. 

Skiva tomaterna. Skala och skär rödlöken i tunna skivor.
Servera burgarna i frallorna med tomat, rödlök, sallad och lämplig dressing.