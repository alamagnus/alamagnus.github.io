Enchiladas med kyckling

4 portioner

350 g strimlad kyckling
1 msk smör- & rapsolja
1 burk majskorn, ca 340 g
2 dl lätt crème fraiche tomat & basilika
ca 80 g babyspenat
8 tortillabröd
1 dl riven ost texmex

Tomat- & avokadosallad:

4 tomater
2 mogna avokado
2 msk olivolja
pressad saft av ½ citron
1 krm salt
ev färsk koriander
2 dl crème fraiche

Sätt ugnen på 200 grader.

Stek kycklingköttet på medelvärme i smör- &rapsolja 4–5 minuter. Rör om då och då. Häll
av vätskan från majsburken. Tillsätt majs, crème fraiche och spenat. Låt det bli varmt.

Pensla en ugnssäker form med smör-&rapsolja. Lägg några matskedar kycklingröra i en sträng
mitt på varje tortillabröd. Vik över kanterna till avlånga paket. Lägg paketen med skarven ner i formen. Strö över riven ost. Gratinera i mitten av ugnen cirka 10 minuter.

Gör under tiden salladen. Skölj tomaterna och skär dem i klyftor. Dela avokadorna mitt itu och pilla ut kärnan. Behåll skalet på. Skär avokado-köttet i skivor med en bordskniv och gröp
ur skivorna med en sked. Lägg tomater och avokado i en skål. Blanda olivolja, citronsaft och
salt och häll över salladen. Klipp koriander fint och strö över. Servera enchiladas med salladen och en klick crème fraiche.