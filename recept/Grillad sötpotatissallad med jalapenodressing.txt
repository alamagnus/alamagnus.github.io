Grillad sötpotatissallad med jalapenodressing
PORTIONER: 4-6

Ingredienser

1 kg sötpotatis
200 g halloumiost
2 majskolvar
olja (till pensling)
1 tsk salt

Jalapeñodressing
1 kruka koriander
1/2 - 1 jalapeño
1 tsk finrivet limeskal
1 msk färskpressad limejuice
2 dl tjock yoghurt (10%)
2 msk kallt vatten
1/2 tsk salt

Till servering
1 kruka koriander
svartpeppar


Gör så här
Skala och skär sötpotatisen i cm-tjocka skivor. Skiva halloumin. Pensla sötpotatis, halloumi och majskolvar med olja. Krydda sötpotatisen och majsen med salt.

Dressing: Hacka koriandern och ta bort stjälken från jalapeñon. Mixa med övriga ingredienser och smaka av med salt.

Grilla sötpotatisen tills den får lite färg och är mjuk. Grilla majsen och halloumin tills de får lite färg. Skär av majskornen och lägg på ett fat med sötpotatisen och halloumin.

Till servering: Toppa med koriander, dressing och svartpeppar