Torskrygg:

1/2 röd lök
1 paket bacon
6 bitar soltorkade tomater
4 msk flytande smör
1 tsk sambal oelek
2 vitlöksklyftor
4 torskryggsfiléer
2 msk klippt, färsk persilja
salt, peppar, timjan, oregano

Klyfta löken och skär baconskivorna i 3 remsor på längden. Stek lök och bacon tillsammans
i cirka 3 minuter. Strimla soltorkade tomater tunt och blanda sedan med lök och bacon.
Ringla smör i en ugnsfast form. Klicka i sambal oelek, pressad vitlök, salt och peppar
och rör ihop med smöret. Lägg i de tinade torskryggsfiléerna och klipp över persilja. 
Salta och peppra ett varv och smula över örter. 
Lägg baconröran ovanpå fisken och ställ in allt i 200°C i cirka 15 minuter. 
Tag ut efter halva tiden och ös fisken med smöret.