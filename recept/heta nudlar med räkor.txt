För 4 personer

15 minuter

200 g äggnudlar

1 påse wokgrönsaker, 500 g

1 rödlök

rapsolja

1-2 msk röd currypasta

1 burk kokosmjölk, 400 ml



1 msk färskriven ingefära

1 tsk torkad koriander

1 limefrukt

salt eller fisksås

Att äta till:

400 g skalade räkor

1/2 msk thailändsk röd curry, torr krydda

thaibasilika

Gör så här:

1. Koka äggnudlarna 2 minuter. Tippa upp dem i durkslag, spola av i kallt vatten och låt rinna av helt. Tina wokgrönsakerna. Skala och strimla rödlöken.

2. Hetta upp en vid stekpanna och snabbstek grönsaker och rödlök i olja. Blanda i nudlar och röd currypasta. Slå på en burk kokosmjölk och låt allt koka upp. Krydda med färskriven ingefära, koriander och det yttersta rivna skalet från en limefrukt samt fruktsaften. Smaka av med salt eller fisksås efter en minut.

3. Vänd skalade räkor i torr thailändsk röd curry och stek dem en halv minut i rapsolja. Fördela nudlar, sås och grönsaker i djupa tallrikar och toppa med räkor. Garnera med thaibasilika.




