
16 bitar
Tryffel

    150 g mörk choklad, 55 %
    1 ,5 dl vispgrädde
    flingsalt att strö över

Brownie

    150 g osaltat smör
    2 ,75 dl strösocker
    1 ,5 dl kakao
    0 ,5 tsk salt
    1 tsk vaniljsocker
    2 ägg
    1 dl vetemjöl



    Tryffel
    Hacka chokladen och lägg den i en skål. Koka upp grädden, häll den över chokladen och låt stå i några minuter tills chokladen har smält. Rör ihop till en slät och fin tryffel. Täck med plastfolie och låt stå i rumstemperatur.
    Brownie
    Sätt ugnen på 160 grader. Smörj kanterna på en bakform, 20 x 20 cm, med smör och täck bottnen med bakplåtspapper.
    Smält smöret på låg värme i en kastrull. Tillsätt socker, kakao, salt och vaniljsocker och blanda. (Det kan se lite grynigt ut nu, men mjölet kommer att få smeten att gå ihop och bli slät och fin.) Vispa försiktigt ner 1 ägg i taget, eller använd en slickepott att blanda med tills varje ägg har arbetats in. Vänd slutligen ner vetemjölet och blanda ihop till en slät smet.
    Fördela smeten jämnt i formen och grädda mitt i ugnen i 20-22 minuter. Låt svalna.
    Ta ut kakan ur formen och ta bort bakplåtspappret. Vänd kakan upp och ner och bred tryffeln ovanpå, toppa med flingsalt. Om tryffeln är för lös för att breda räcker det med en stund i kylen för att den ska stelna en aning. Låt sedan kakan stå i kylen så att tryffeln stelnar ordentligt, 40-50 minuter. Serveras rumstempererad.


