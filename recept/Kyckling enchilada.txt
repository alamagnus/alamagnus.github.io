Kycklingenchilada

2 kycklingfiléer (2 st motsvarar ca 400 g)
1 purjolök
olja till stekning
1 jalapeño eller annan chili
sambal oelek
1 tsk salt
1 tsk kummin
2 dl crème fraiche
8 tortillabröd
2 stora tomater
riven ost


Sätt ugnen på 225°C.
Strimla kycklingfiléerna. Skölj och strimla purjolök. Fräs kycklingen några minuter i olja tills den fått färg. Blanda ner purjon och låt fräsa med.
Hacka jalapeño eller annan chili. Krydda med den samt salt och kummin. Rör ner crème fraiche.
Fyll tortillabröden med kycklingröran. Rulla ihop och lägg i en ugnssäker form tätt bredvid varandra. Tärna stora tomater och lägg över. Strö på riven ost. Gratinera ca 10 minuter.
Servera med blandad sallad.