Italienska köttbullar i tomatsås

Ingredienser

portioner4 portioner

    500 g högrevsfärs
    1 dl ströbröd
    1-2 dl rött vin
    3 dl parmesanost, riven
    0,5 dl färsk bladpersilja, hackad
    1 ägg
    1 klyfta vitlök
    4 burkar hela konserverade tomater (gärna san marzano tomat)
    0,5 kruka färsk basilika
    1 klyfta vitlök
    olivolja
    salt
    peppar

Till servering

    4 port spaghetti
    ev parmesanost

Gör så här

    Blanda färsen med vin, ströbröd parmesan, persilja och ägg. Pressa i vitlöksklyftan, salta och peppra. Blanda försiktigt ihop till en smet för hand.
    Provstek lite av färsen i olja i en stekpanna. Smaka av och se om du behöver krydda mer.
    Rulla köttbullar av smeten i önskad storlek.

    Stek köttbullarna i omgångar i olja i en stekpanna så att de får ordentligt med färg runtom.
    Ta upp köttbullarna och lägg på ett fat.

    Stek vitlöksklyftan gyllene i olja i kastrull. Tillsätt konserverade tomater och några kvistar basilika. Låt koka ca 20 minuter, rör om då och då och mosa tomaterna med en slev så att det blir en jämn sås. Smaka av med salt och peppar.

    Lägg i köttbullarna i tomatsåsen och låt dem koka i såsen ca 30-40 minuter. Smaka av.
    Koka spaghettin enligt anvisning på förpackningen.
    Servera köttbullarna i tomatsås med spaghettin. Toppa gärna med riven parmesan vid servering.