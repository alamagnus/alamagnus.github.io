Quorngryta med curry och kokosmjölk

Ingredienser
1 påse fryst quornfärs (à 300 g)
1 gul lök
2 vitlöksklyftor
1 röd chilifrukt (t ex spansk peppar)
ca 1 1/2 msk röd currypaste
2 msk olja
1 burk kokosmjölk (à 400 ml)
1 msk konc grönsaksfond
1 burk kikärter (à 400 g)
1/2 blomkålshuvud (à 700 g)
1/2 tsk salt
1 dl hackade salta jordnötter
1 kruka koriander
1 lime i klyftor
naanbröd eller ris till servering

Gör så här

Skala och finhacka lök och vitlök. Dela, kärna ur och finstrimla chilin. Fräs lök, vitlök och chili tillsammans med quornfärs och currypaste i olja i en stekgryta 2–3 minuter.

Tillsätt kokosmjölk och fond. Låt småkoka 5–6 minuter under lock.

Häll av kikärterna. Ansa och dela blomkålen i mindre buketter. 

Tillsätt kikärter och blomkål, låt småkoka ytterligare ca 5 minuter. Krydda med salt.

Garnera med jordnötter, koriander och limeklyftor. Servera med naanbröd eller ris.