Solroskuvertbröd
Kuvertbröden lönar sig att baka och är perfekta att ha i frysen.
 
Ingredienser
32 st
50 g 	jäst
7 dl 	vatten
0,5 dl 	olja
1 msk 	salt
5 dl 	grahamsmjöl
10 dl 	vetemjöl, (spar lite till utbakningen)
2 dl 	solroskärnor

Gör så här

1. Ljumma vatten, olja och salt. Smula jästen i en rymlig degbunke, gärna i matberedare, och rör ut jästen först med lite av degvätskan och därefter resten.
2. Tillsätt graham, hälften av vetemjölet och solroskärnorna. Tillsätt resten av mjölet lite åt gången, spara 2 dl till utbakningen.
3. Jäs degen 45 min under duk. Sätt på ugnen på 250°.
4. Ta upp, knåda degen och dela den i 32 lika stora bitar.
5. Rulla bullar och jäs dem på plåt 30 min under duk. Grädda kuvertbröden 10–12 min mitt i ugnen. 

---------------------------------------------------------------
Kuvertbröd 24 st
Ingredienser till recept

    * 50 gram jäst
    * 6 dl vatten
    * 2 tsk salt
    * 6 dl grahamsmjöl
    * 8 dl vetemjöl special

Tillagning av recept

   1. Smula sönder jästen i en bunke. Mät upp fingervarmt ljummet vatten i en bunke. Tillsätt lite av vattnet till jästen och rör tills jästen löst sig.
   2. Tillsätt salt, grahamsmjöl samt 6-7 dl vetemjöl och arbeta ihop till en deg som nätt och jämt släpper från kanterna.
   3. Strö över lite mjöl, täck över med bakduk/kökshandduk och låt jäsa i 30 minuter på en varm och ej dragig plats.
   4. Ta upp degen på mjölat bakbord och knåda degen till kuvertbröden i några minuter.
   5. Dela degen på halva. Dela varje halva i 12 delar och rulla ut som du vill ha dina kuvertbröd. Du kan göra runda bullar av dem och skära ett snitt i varje. Eller så gör du knutar genom att rulla ut bullarna till smala längder ca 15 cm långa. Slå en knut på varje längd.
   6. Lägg bullarna på bakplåtspapper på två plåtar. Nu kan du pensla dem med lite vatten och strö över ex. vallmofrön; solrosfrön; sesamfrön; gourmetsalt eller lite mer vågat pensla med lite pesto utrört i olivolja.
   7. Låt kuvertbröden jäsa övertäckta i 30 minuter.
   8. Sätt under tiden ugnen på 250 grader.
   9. Grädda kuverbröden i ca 10 minuter tills de fått fin färg.

