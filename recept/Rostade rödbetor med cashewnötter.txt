Rostade rödbetor med cashewnötter

Portioner:  4

Ingredienser

350 g färska rödbetor
salt och svartpeppar
1 msk olivolja
2 dl cashewnötter
2 salladslökar
1/2 msk riven ingefära
2 msk japansk soja
1 msk risvinäger
1 tsk sesamolja
65 g mangold

Tillagning:

Sätt ugnen på 225°C.

Skölj, ansa och skär rödbetorna i halvor. Lägg i en bunke, krydda med salt och svartpeppar och vänd runt med olivoljan.

Lägg rödbetorna på en plåt med snittytorna uppåt och rosta mitt i ugnen ca 30 minuter tills de är mjuka.

Grovhacka nötterna och rosta dem i en torr stekpanna på medelvärme.

Ansa och strimla salladslökarna. Skala och riv ingefäran.

Rör ihop soja, vinäger, sesamolja och ingefära i en skål. Vänd ner mangolden och smaka av med salt.

Lägg mangolden på ett fat, lägg rödbetorna ovanpå och toppa med cashewnötter och salladlök. 

Servera med ugnsstekt kycklingfilé och ris.