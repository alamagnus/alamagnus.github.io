Kalkonfilé med ingefära
För 4 personer.


Ingredienser
500 g kalkonfilé
1 bit ingefära, ca 40 g
Smör
1 tsk salt
1 krm svartpeppar
2 dl vispgrädde
1 msk kycklingfond
½ tsk kinesisk soja
1 tsk pressad citron
2 msk hackad gräslök

Gör så här
Skär köttet i skivor. Skala ingefäran. Skär långa strimlor av halva biten och finhacka resten. Stek strimlorna i smör i en stekpanna, ta upp dem och låt rinna av.

Salta och peppra köttet och bryn det i smör i stekpannan.

Tillsätt grädde, fond, soja, citronsaft och hackad ingefära. Låt koka ca 5 minuter. Strö över ingefärsstrimlor och gräslök.

Servera med kokt ris och grönsaker.