Kladdkaka med dumletryffel

10-12 bitar

Kladdkaka
225 g smör
3,5 dl strösocker
2,25 dl brunt farinsocker
1 msk vaniljsocker
4 ägg (stora)
3,5 dl vetemjöl
1 dl kakao
1 krm salt

Dumletryffel
0,5 burk kondenserad mjölk sötad
220 g dumlekola (1 påse)
100 g mörk choklad (minst 70%)
flingsalt (att dekorera med)

Gör så här

Kladdkaka
Sätt ugnen på 175 grader (över- och undervärme) och fodra en springform med diameter på 23 cm med bakplåtspapper.
Smält smöret i en kastrull och låt svalna. Rör ihop smöret med resten av ingredienserna i en bunke bara precis tills att de går ihop till en jämn smet.
Spänn fast ett bakplåtspapper i botten på springformen, smörj kanterna med smör och häll upp smeten i den. Grädda i mitten av ugnen i 25-30 minuter eller tills kanterna av kladdkakan är fast och mitten är lite kladdig.
Låt svalna helt och hållet innan servering. Gärna 4 timmar i kyl men helst över natten. Under tiden kan du göra dumletryffeln.

Dumletryffel
Häll upp den sötade kondenserade mjölken i en kastrull under uppvärmning på medelvärme. Rör om hela tiden så att den inte bränns vid.
Ta bort kastrullen från värmen när mjölken börjat koka. Rör ner choklad och dumlekola till en jämn smet. Låt tryffelsmeten svalna och tjockna innan du häller upp den i en spritspåse.
Spritsa eller bre ut dumletryffeln på kladdkakan. Dekorera med flingsalt. Servera kladdkakan direkt eller förvara i kylskåpet.
