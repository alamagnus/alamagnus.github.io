Sötpotatissoppa med citrongräs
Sötpotatissoppa med citrongräs à la Magnus
Tillagningstid 60 minuter 4 portioner

Ingredienser 

1 kg sötpotatis
1 msk jordnötsolja
2 msk färsk ingefära
2 röda chilifrukter
2 tsk spiskummin
2 stjälkar citrongräs
6 dl grönsaksbuljong
4 dl kokosmjölk
1 msk brun farin

salt


Tillagning

Skala och skär sötpotatisen i bitar,
lägg i en gryta och häll på vatten så att det
täcker. Koka den mjuk. Häll av vattnet.
Skala och riv ingefäran samt kärna ur och finhacka chilin. 
Värm oljan i en gryta. Lägg i ingefära, spiskummin,
hälften av chilin och citrongräs. Låt blandningen
fräsa i någon minut.
Mixa kryddblandningen och sötpotatisen i en matberedare eller med
stavmixer. Kör till ett fint mos och häll tillbaka det i grytan.
Tillsätt grönsaksbuljong, kokosmjölk och brun farin.
Rör medan soppan kokar upp och låt koka ett par minuter.
Smaka av med salt och strö över den sista hackade chilin.

