Krispig brysselkål med ponzu

Receptet räcker till en stor skål som snacks. Dubbla om du vill ha som tillbehör till maten för 4 pers.

250 gram brysselkål
2 msk rapsolja
1 msk japansk soja
2 tsk pressad citron eller lime
1 tsk strösocker
1 nypa chiliflakes (jag använde gochugaru)

1. Sätt ugnen på 200 grader, helst varmluft om din ugn har det.
2. Rensa brysselkålen och halvera. Lägg kålen i en stor ugnsform, ringla över olja. Blanda soja med citrus och socker, ringla över kålen. Massera in olja och sås i brysselkålen. Separera gärna bladen lite om du kan.
3. Rosta i ugnen i 20-25 minuter beroende på din ugnseffekt. Rör om efter ca 15 minuter och sätt in ugnen igen.
4. Låt kålen svalna i några minuter, lägg sen i en skål och strö over lite chiliflakes. Servera genast!

Formen kommer bli lite bränd pga såsen, men allt går bort om du lägger den i blöt en stund.
ponzu är soja blandat med citrus.