Vegetariska köttbullar

Ingredienser

portioner4

2 dl solroskärnor
2 dl ströbröd
2 dl mellanlagrad ost, riven
1 gul lök, riven
1 klyfta vitlök, riven
4 ägg
1 krm malen kryddpeppar
salt
svartpeppar, nymalen
1 msk koncentrerad grönsaksfond
0,5 msk soja
smör, till stekning
neutral rapsolja, till stekning

Gör så här

Rosta solroskärnorna i torr medelvarm panna i 5 minuter. Låt svalna något och lägg sedan i en mixer. Kör till en smulig massa. Tillsätt ströbröd, ost, lök, vitlök och ägg. Tillsätt grönsaksfond och soja. Smaka av med kryddpeppar, salt och svartpeppar.

Låt svälla i 10-15 minuter.

Forma till små bollar och stek dem sedan i smör och olja så de får fin yta runtom. Servera!
