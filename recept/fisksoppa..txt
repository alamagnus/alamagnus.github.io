Gullans fisksoppa

Antal portioner: 10
Färdigt på: 90 min

3 st purjolökar
6 st potatisar
Smör eller olja
3 burkar krossade tomater à 400 g
6 dl grädde eller mjölk
1 l hönsbuljong (4 tärningar/liter)
3 pkt vit fisk enligt önskemål, fryst, drygt 1 kg
1 kg räkor, oskalade
200 g musslor
3 msk idealmjöl
3 tsk dragon
1 tsk curry
1 tsk salt
1 tsk peppar
 

Gör så här
1. Tina fisken.

2. Skala potatisarna och tärna dem.

3. Skär purjolökarna i tunna skivor.

4. Värm upp vatten och buljongtärningar.

5. Låt potatisarna småputtra i lite olja eller smör ca 10 minuter i en stor gryta.

6. Tillsätt purjon och de krossade tomaterna.

7. Därefter häller du i grädde/mjölk, hönsbuljongen, kryddorna och strör över mjölet.

8. Låt koka i ca 15 minuter.

9. Fördela fisken i lagom bitar.

10. Skala räkorna.

11. Lägg därefter fisk, räkorna och musslorna och stäng av värmen.

12. Soppan kan med fördel göras i ordning en bra stund i förväg och sedan bara värmas upp innan servering. OBS! Den får absolut inte koka när räkorna och musslorna lagts i.

