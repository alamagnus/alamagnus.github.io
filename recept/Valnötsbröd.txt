Valnötsbröd utan valnötter

2 bröd à 1 kg.

Dag 1 20 minuter. Dag 2 20 + 40 + 50 minuter

2 bröd
INGREDIENSER
Dag 1
3 dl	grovt rågmjöl (165 gram)
6 dl	vatten

Dag 2
3 dl	vatten
50 g	jäst
12 dl	vetemjöl (720 gram)
0,5 dl	brödsirap (70 gram)
2 tsk	salt
2 dl solroskärnor
2 dl pumpakärnor
2 dl valnötter (kan bytas ut)
degen från dag 1

Garnering:
Olivolja
Rågmjöl
Flingsalt

Dag 1: Mät upp rågmjöl i en bunke. Koka upp vattnet och häll det över mjölet. Blanda väl. Täck med plastfolie och låt stå till nästa dag.

Dag 2 :
Sätt ugnen på 200 grader.   
Värm vattnet till 37 grader. Fördela jästen i en bunke och rör ut den i vattnet. Blanda ner degen från dag 1. 
Häll i mjölet, sirap och salt och arbeta degen i maskin 10 minuter.

Blanda i solrosfrön och pumpakärnor.

Fördela degen i två smorda och mjölade 1,5-litersformar. Typ 1100 gram i varje form. Forma degen med blöta händer. Strö över lite rågmjöl och låt bröden jäsa c:a 40 minuter.

Grädda bröden på nedersta falsen ca 50 minuter till en innertemperatur på 98 grader.

Pensla ovansidan med olivolja och strö på lite salt.

Låt bröden stå kvar i formarna ca 10 min efter gräddning innan de stjälps upp på galler och får svalna under bakduk.