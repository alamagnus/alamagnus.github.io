Rebellpasta

Ingredienser

portioner4

400 g spaghetti
100 g smör
5 klyftor vitlök, finhackade
4 tsk gochugaru (koreanska chiliflakes, eller 50/50 paprikapulver och vanliga chiliflakes)
2 msk japansk soja
2 msk ostronsås (eller teriyakisås för vego)
1,5 dl parmesanost, riven (+ mera att toppa med)
2 salladslökar, tunt skivade

Kyckling

500 g kycklinglårfilé
2 dl pankoströbröd
1,5 dl parmesanost, riven
1 dl vetemjöl
2 ägg, uppvispade
salt
neutral olja, till stekning

Gör så här

Koka spaghettin i saltat vatten 1 minut kortare än vad anvisningen på förpackningen säger. Spara lite av kokvattnet.

Blanda parmesan och panko. Salta kycklingen lätt. Panera först i mjöl, sen i vispat ägg och till sist i panko- och parmesanblandning.

Stek kycklingen i generöst med olja tills den är gyllene och frasig på båda sidor. Låt gärna rinna av på galler så behåller man frasigheten bäst. Låt vila medan du rör samman det sista på rebellpastan.

Smält smöret i en stekpanna på medelvärme. Lägg i vitlök när smöret börjar bubbla, tillsätt chili efter 1 minut.

Tillsätt soja, ostronsås, spaghetti och 1 dl pastavatten. Rör om i 1 minut på medelvärme.

Tillsätt till sist parmesan och fortsätt röra i ytterligare 1 minut så det blir som en krämig sås kring pastan. Häll ev på lite mer pastavatten om det blir för torrt.

Lägg upp på tallrikar, strö på salladslök och lite mer parmesan. Skiva upp den frasiga kycklingen servera tillsammans. Njut!

