Portionscheesecake med vit choklad och kanderad frukt och nötter

Ingredienser
portioner10 - 12 portioner
Kanderad frukt- och nötblandning

    2,5 dl strösocker
    2,5 dl vatten
    1 msk glykos
    8 krm ättiksprit 12 %
    200 g blandade nötter (naturella)
    200 g torkad frukt, skuren i små bitar (t ex tranbär och aprikoser)

Cheesecake

    10 digestivekex
    75 g smör
    150 g vit choklad
    300 g färskost
    1 dl strösocker
    1,5 dl vispgrädde
    2 tsk vaniljsocker

Gör så här

    Kanderad frukt- och nötblandning

    Börja med att göra din kanderade frukt- och nötblandning. Blanda socker, vatten, glykos och ättika i en tjockbottnad kastrull, rör om tills sockret löst sig. Låt koka ca 10 minuter tills sockerlagen börjar tjockna och bli ljusgul. Akta så att sockret ej blir för mörkt, då är det bränt och kan ej användas.
    Ta från värmen. Karamellen ska vara ca 155 grader - kolla med termometer eller testa den genom att droppa lite i ett glas med kallt vatten - stelnar det till en hård bit karamell så är sockerblandningen redo att användas.
    Vänd ner en eller flera bitar bär, nötter eller frukt och ta upp med två oljade gafflar, lägg på plåt med oljat bakplåtspapper. En bit i taget är lättast. Stelnar och svalnar sockret för mycket kan du värma på det så det smälter igen.

    Portionscheesecake

    Smält smöret på medelvärme i en kastrull.
    Mixa kexen till ett fint smul i matberedare och blanda ihop med det smälta smöret till en formbar massa.
    Fördela kexmassan i silikonformen och packa tätt, till en kompakt botten med hjälp av baksidan av en matsked. Ställ i kylskåpet på en bricka medan du gör fyllningen.
    Grovhacka den vita chokladen och smält över ett vattenbad eller i mikrovågsugn. Låt svalna.
    Ta fram två bunkar. I den enda vispar du upp grädden till mjuka toppar och i den andra vispar du ihop strösocker, vaniljsocker och färskost krämigt. Tillsätt den avsvalnade vita chokladen i färskostblandningen och vispa lite till.
    Vänd ner den vispade grädden i färskostblandningen försiktigt med en slickepott.
    Fördela färskostfyllningen i silikonformen. Ställ i frysen för att stelna minst 2 timmar.
    Tryck ut cheesecakesen ur formarna medan de fortfarande är frysta, innan du låter dem tina ca 1 timme i kylen före servering, då behåller du kanterna extra fina.
    Toppa med din kanderade frukt- och nötblandning. Servera och njut!