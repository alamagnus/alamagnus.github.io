Tortilla española – spansk bondomelett
1 stor tortilla – passar som huvudrätt för 4-5 pers.

Originalrecept:
12 ägg
5-10 potatisar beroende på storlek
1 gul lök
mycket olivolja
salt

Med vår lilla stekpanna:
Omeletten blev 25 mm hög
4 ägg
2 potatisar typ 180 gram potatis
1/2 lök
salt

Omräknat till vår stora stekpanna:
9 ägg
360 gram potatis
1 lök (lite större)
salt

Skala potatisen, halvera och skär i tunna skivor. Hacka löken fint och fräs den på medelvärme i lite olivolja tills den blivit genomskinlig och mjuk (den ska inte få färg). Hetta under tiden upp rejält med olivolja (kanske 1-2 cm lager) i en annan stor panna (traktör- är idealiskt) och stek/fritera potatisen på medelvärme i den, tills den börjat bli mjuk och fått lätt gyllene färg. Lyft upp potatisen ur oljan och lägg åt sidan. Häll över oljan i en behållare och spara tills du ska steka något nästa gång, men lämna lite i den stora pannan för att tillaga omeletten i.

Vispa upp äggen i en stor bunke. Häll i löken och potatisen i äggen, samt salta och blanda runt. Hetta upp pannan du stekte potatisen i (som har lite olja kvar). Sänk till låg medelvärme och häll i äggsmeten. När äggen nästan är fasta längst upp (detta kan ta ett tag, upp till en halvtimme beronde på tjocklek) och botten är gyllene (var försiktig så den inte bränns – värmen behöver vara låg) ska omeletten vändas med hjälp av en tallrik. ”Ta tag” i omeletten med en tallrik och vänd stekpannan upp och ned. Stjälp sedan ned omeletten med den ogräddade sidan ned i pannan igen och låt stekas ytterligare några minuter. Skär upp i tårtbitar och avnjut!