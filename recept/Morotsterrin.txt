Morotsterrin (8-10 personer)
400 g morötter 
400 g palsternacka 
1 dl schalottenlök, finhackad 
0,5 dl persilja, hackad 
4 msk maizena 
4 dl mjölk 
2 ägg 
1 dl creme fraiche 
salt och peppar 
2 dl ost, gärna präst 
1 msk smör 

Värm ugnen till 200 grader. Smörj en avlång brödform. 
2. Skala och riv morötter och palsternacka på den grova sidan av ett rivjärn. Lägg i en bunke. 
3. Blanda palsternacka, morötter, lök och persilja med hälften av osten och hälften av maizenamjölet. Lägg massan i formen och pressa ner så hårt som möjligt.
4. Rör ner resten av maizenan i mjölken och låt koka upp. 
5. Vispa ihop äggen med crème fraiche och rör ner i mjölkblandningen. Salta och peppra. Häll blandningen över grönsakerna i formen, toppa med resten av den rivna osten och eventuellt några klickar smör.
6. Grädda i ca 35 minuter tills terrinen har stannat. Låt svalna i formen och skär sedan upp i tjocka skivor.