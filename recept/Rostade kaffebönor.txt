Sätt ugnen på 225 grader på över och undervärme.
Sprid ut kaffebönorna på en ugnsplåt i ett cirka 1-2 kaffebönor tjockt lager. Plocka också bort ev. skräp (ex. småsten) som kan följa med handsorterat fint kaffe.
Rosta kaffebönorna i mitten av ugnen i 10-25 minuter. Längre rostning ger mörkare rost. Sätt gärna på fläkten - det doftar mycket.
Ta ut och rör om i bönorna en gång.
Mellanrost tar ca 10-13 minuter.
Mörkrost tar 13-25 minuter. Ett tips är att sänka värmen efter 10 minuter till 200 grader om du rostar mörkrost så får du en god smak av karamelliserat socker istället för bränt socker.
Passa rostningen noga. Efter första knäppet börjar bönorna svettas och mörknar. De knäpper svagt igen och ska ha en mörk brun färg dock ej helt svart.
Ta ut bönorna och kyl dem snabbt - gärna med sval luft (ej med vatten). Sprid ut dem ex. på en kall ugnsplåt och ställ att svalna. Lägg sedan över i en öppen burk eller skål första dygnet så de får andas. Förvara dem sedan i lufttät burk (gärna i kylen). Rostade bönor kan också frysas.
Mal bönorna efter hand du gör kaffe.
Hemmalet kaffe får större volym än köpt malet kaffe så dosera nästan dubbelt mot köpt kaffe ca en dl malt kaffe per kopp.
Kaffe från hemrostade bönor i pressbryggare (glaskanna med metallsil). Dosera upp kaffe (tänk på att dubblera mängden mot köpt kaffe). Häll på vatten med temperatur runt 95 grader. Låt kaffet dra fyra minuter. Tryck ner silen och servera.