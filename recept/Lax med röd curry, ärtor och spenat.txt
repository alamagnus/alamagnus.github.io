Lax med röd curry, ärtor och spenat
4 portioner

Basmatiris

500 g laxfilé
2 msk japansk soja
1 vitlöksklyfta
30 g färsk ingefära, ca 2 cm
2 msk rapsolja
3 dl gräddmjölk
1 tsk röd currypasta
0,5 msk majsstärkelse
0,5 tsk salt
3 dl frysta ärter
100 g babyspenat

Koka riset. 
Skala och hacka vitlök och ingefära.
Skär laxen i bitar. Stek dem hastigt runt om på hög värme i en stekpanna.
Tillsätt sojan och lägg upp laxen på ett fat. 

Fräs vitlök och ingefära i rapsolja. Tillsätt gräddmjölk och currypasta och koka på svag värme cirka 5 minuter. 

Rör ut majsstärkelse i lite vatten och rör ner. Låt koka 1-2 minuter. 

Smaka av med salt och rör ner ärter och spenat. Låt allt bli varmt.

Lägg ner laxbitarna och servera med limeklyftor och basmatiris.