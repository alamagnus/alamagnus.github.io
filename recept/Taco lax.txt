Pulled salmon taco med mangosallad, avokadokräm och picklad lök

Du behöver
Picklad rödlök

    0,5 dl ättika
    1 dl socker
    1,5 dl vatten
    1 rödlök, skuren tunt i ringar

Mangosallad

    1 mango, skuren i mindre tärningar
    1 ask körsbärstomater
    1 tsk röd chilifrukt, finstrimlad
    1 salladslök, finstrimlad
    1 tsk yuzu
    salt, efter smak

Sval avokadokräm

    2 mogna avokado
    0,5 dl turkisk yoghurt
    0,5 dl färsk koriander
    0,5 liten lime, saften

Chipotlemajonnäs

    1 dl majonnäs
    4 tsk chipotlepasta
    salt, efter smak

Pulled salmon

    550-600 g laxfilé
    0,5 dl ketchup
    2 tsk chipotlepasta
    2 msk agavesirap (eller 1 msk honung)
    1 tsk malen spiskummin
    1 tsk malen ingefära
    1 klyfta vitlök, pressad
    salt efter smak

Tillbehör

    små tortillabröd, 3-4 st/pers
    salladsmix
    fetaost, smulad

Gör så här

    Picklad lök

    Börja med att picka rödlöken. Koka upp ättika, socker och vatten. Dra bort från plattan och låt svalna något. Skär löken i tunna ringar och lägg i lagen. Låt stå svalt minst 1 h men gärna längre.

    Mangosallad

    Gör mangosalladen. Skär mango och tomat i mindre kuber och lägg i en skål. Finstrimla röd chilifrukt och salladslök och blanda i. Tillsätt 1 tsk yuzusaft alternativt limesaft om du inte hittar yuzu på de asiatiska hyllorna. Yuzu smakar mer som en blandning av citron, mandarin och grape. Salta och smaka av!

    Avokadokräm

    Mixa avokado, yoghurt, koriander och lime till en slät och fin kräm. Smaka upp med salt och lite nymalen svartpeppar. Ställ svalt till servering.

    Chipotlemajonnäs

    Rör ihop majonnäs och chipotlepasta, salta och smaka av.. Ställ svalt.

    Pulled salmon

    Sätt ungen på 150 grader varmluft.
    Blanda ketchup, chipotlepasta, agavesirap (honung), malen spiskummin, malen ingefära och pressad vitlök till en glasyr. Smaka upp med salt.
    Lägg upp laxfilén i en ugnsfast form. Bred på glasyren uppe på och på sidorna så att hela laxen täcks. Sätt in en termometer i den tjockaste delen av laxen och skjutsa in formen i ugnen ca 20-25 minuter innan ni vill äta. Ta ut laxen när termometern visar 52 grader, då är den perfekt! Saftig, glansig och fin.

    Servering

    Ställ fram skålarna med mangosallad, sval avokadokräm, chipotlemajonnäs och picklad rödlök på bordet.
    Lägg även upp salladsmix på en tallrik och smula sönder fetaosten i en annan skål. Ta fram de mjuka tortillaskalen.
    När laxen är klar, ställ fram hela formen på bordet så att var och en får ta själv.