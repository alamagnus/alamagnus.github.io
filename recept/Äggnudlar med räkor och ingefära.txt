Äggnudlar med räkor och ingefära

4 portioner

400 g äggnudlar
1 kg tinade frysta räkor med skal
2 morötter
300 g vitkål
3 msk ostronsås
2 msk kinesisk soja
2 msk flytande honung
2 msk vitvinsvinäger
1/2 msk sesamolja
2 msk neutral rapsolja
2 vitlöksklyftor
2 msk riven ingefära
1/2 tsk malen vitpeppar
150 g färska böngroddar
3 msk finskuren gräslök

Skala räkorna. 
Skala morötterna. Strimla morötter och vitkål.
Riv vitlöksklyftorna.

Blanda ostronsås, soja, honung, vinäger och sesamolja med de skalade räkorna. 
 
Koka upp vatten till nudlarna (tillsammans med räkskalen. Låt koka ca 5 minuter. Sila sedan bort skalen och) koka nudlarna i vätskan enligt anvisning på förpackningen.
 
Stek morot och vitkål i olja på hög värme ca 3 minuter. Lägg åt sidan.

Stek räkorna med såsen i en het panna ca 1 minut. Blanda med vitlök, ingefära, vitpeppar, nudlar, stekta grönsaker och böngroddar. Toppa med gräslök och servera direkt.