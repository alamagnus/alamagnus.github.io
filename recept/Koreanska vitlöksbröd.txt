Koreanska vitlöksbröd

Ingredienser
1 sats = 14 bröd
5 dl standardmjölk, ljummen (knappt 37 grader) 
25 g jäst, eller 2 tsk torrjäst
12 dl vetemjöl special, (ca.)
50 g smör, rumsvarmt
1,5 tsk strösocker
1,5 tsk salt
1 st ägg, lätt uppvispat (till pensling)

Fyllning
300 g naturell färskost
1/2 dl strösocker

Pensling
50 g smör
2 klyftor
vitlök, pressade färsk persilja, finhackad (efter smak och tycke)

1. Blanda mjölk och jäst i en bunke och rör om tills jästen har lösts upp.

2. Tillsätt det mesta av mjölet, smör, strösocker, salt och bearbeta degen i cirka 10 minuter med maskin. Degen ska varken vara kladdig eller kompakt, utan lättarbetad. Tillsätt eventuellt mer mjöl, om det behövs. Täck bunken med plastfolie och låt jäsa i 45 minuter i rumstemperatur eller i kylen över natten, 8–10 timmar.

3. Värm ugnen till 200 grader.

4. Häll ut degen på lätt mjölat bakbord och dela den i 14 bitar. Forma bitarna till runda bullar, lägg dem på en plåt med bakplåtspapper och låt jäsa under bakduk i 1 timme.

5. Pensla degbollarna försiktigt med uppvispat ägg. Grädda bröden i mitten av ugnen i 12–15 minuter, eller tills de har fått fin färg. Låt svalna på plåten utan bakduk i 10 minuter. Låt ugnen stå på med samma värme.

6. Blanda ihop färskost och socker och lägg blandningen i en spritspåse. Skär försiktigt fyra djupa snitt tvärs över varje bröd utan att skära helt ner till botten. Spritsa in färskost mellan snitten och mitt i brödet.

7. Lägg bröden på en plåt med bakplåtspapper och rosta mitt i ugnen i cirka 5 minuter. Smält smöret till penslingen och blanda med vitlök och persilja. Pensla bröden direkt när de har kommit ut ur ugnen.