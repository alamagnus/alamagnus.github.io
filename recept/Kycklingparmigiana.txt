Kycklingparmigiana

4–6 portioner, 90 minuter

Ingredienser
1 kg kycklingbröst eller ännu hellre lårfilé
olivolja
4 vitlöksklyftor, tunt skivade
1 nypa chiliflakes
2 burkar hela tomater (gärna med basilika), à 400 g (ta en extra burk om du vill ha mycket sås)
1 kruka basilika
salt
nymalen svartpeppar
2 dl vetemjöl
2 ägg
2 dl panko
1 tsk rökt paprikapulver
cirka 1 1/2 dl färskriven parmesan
1-2 mozzarella ostar
1 tsk torkad oregano

Tillagning
Sätt ugnen på 200 grader.

Hetta upp en rejäl skvätt olivolja i en kastrull eller gryta. 

Fräs vitlöken så att den nätt och jämt får färg.
Tillsätt chiliflakes och rör i tomaterna. Krossa dem med en träslev så att de går sönder och tillsätt lite basilika med stjälkar och allt.

Salta och peppra. 

Låt puttra i cirka 30 minuter.

Kläd en skärbräda med plastfolie, lägg upp kycklingen och täck även den med ett lager plastfolie. Banka köttet hårt så att det blir lagom tunt och fint. Salta och peppra ordentligt.

Panera kycklingen i mjöl, ägg och panko med paprikapulver.

Hetta upp jättemycket olja i en stekpanna. 

Stek kycklingen  i omgångar tills ytan får lite färg. 

Häll upp ett lager tomatsås i en ugnsfast form. 
Toppa med lite kyckling och strö över parmesan. 
Riv mozzarellan i småbitar och strö över ett par bitar. 

Upprepa lagren. Avsluta med sås, parmesan och mozzarella. Strö över oregano. 

Grädda i 200 grader i cirka 30 minuter. 

Garnera med basilika. Servera med pasta om du har lust, men det behövs egentligen inte.