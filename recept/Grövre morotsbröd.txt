Grövre morotsbröd

2-3 runda bröd.

Ingredienser
5 dl mjölk
50 g jäst
25 g smör
2 tsk salt
3 msk sirap
3 dl finrivna morötter
4 dl grahamsmjöl
4 dl grovt rågmjöl
4 dl rågsikt
3-4 dl vetemjöl (gärna special)

Pensling:
1 ägg
1 msk sirap
Havregryn
Flingsalt


Värm smöret och mjölken. Smula jästen i en bunke. Tillsätt den varma mjölken. Tillsätt morötterna, sirap, saltet och mjöl. Blanda samman till en smidig deg som inte är kladdig.

Låt jäsa i 45 minuter i bunken under duk.

Knåda degen på mjölat bakbord. Dela den i två eller tre delar. Forma till runda bröd och lägg dem på bakplåtar täckta med bakplåtspapper. 

Låt jäsa 30 minuter under duk.

Vispa ihop ägget med sirap, pensla bröden och strö sedan havregryn och salt över. 

Grädda i 225 grader i 15-20 minuter.