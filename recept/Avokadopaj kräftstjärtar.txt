Avokadopaj med kräftstjärtar
Kock: Sanne Svensson TV-program: Halv åtta hos mig 

Avokadopajen passar utmärkt som förrätt eller på buffébordet.

Antal portioner: 10
Färdigt på: 40 min

Pajdeg
125 g rumsvarmt smör/margarin
3 dl vetemjöl
3 msk vatten
1 krm salt

Avokadokräm
2 st mogna avokados
saft från ½ lime eller 1 msk pressad citron
1 st liten grön pepparfrukt
5 kvistar bladpersilja
1-2 tsk örtsalt
1 krm svartpeppar
0.5 tsk kajenpeppar
1 burk lätt crème fraiche
10 st gräslöksstrån

Till garnering
1 dl kräftstjärtar eller räkor
gräslöksstrån efter tycke
garnera gärna med ätliga blommor för härlig sommarkänsla
Foto: TV4

Foto: TV4

Tips

Receptet är från tv-programmet Halv åtta hos mig, och recepten därifrån är komponerade av amatörkockar. Recept.nu kan därför inte gå i god för receptet.

Vin:
Leva -vitt vin med blommig smak av bl. a. gråpäron

Gör så här

1. Blanda alla ingredienserna till pajdegen i en bunke eller matberedare. Knåda/mixa samman till en deg. Tryck ut pajdegen i pajform, gärna med löstagbar kant. Grädda pajskalet i ca 20 min i 225 grader i mitten av ugnen. (till lätt gyllenbrun färg.) Låt svalna.

2. Skala och skär avokadorna och placera dem i en matberedare, pressa över saften från citrusfrukten.

3. Dela pepparfrukten och kärna ur den, dela den i mindre bitar och lägg den i matberedaren.

4. Strö ner hackad persilja och gräslök.

5. Lägg även ner kryddorna samt crème fraiche.

6. Mixa alltsammans till en jämn kräm.

7. Smaka av, tillsätt ev lite mer kryddor om du vill ha lite mer sting i pajen.

8. Bred krämen i pajskalet och garnera med gräslök och kräftstjärtar/räkor samt ev blommor.
