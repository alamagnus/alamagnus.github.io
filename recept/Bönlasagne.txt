Bönlasagne med spenat och zucchini
==================================

Portioner: 4

    1 förp kokta svarta bönor (à 380 g)
    1 förp kokta kidneybönor (à 380 g)
    1 gul lök
    3 vitlöksklyftor
    1 morot
    1 zucchini (à ca 300 g)
    2 påsar babyspenat (à 65 g)
    5 dl crème fraiche (34%)
    1 förp krossade tomater (à 400 g)
    2 dl hackad basilika
    3 tsk salt
    1 tsk nymalen peppar
    12 lasagneplattor
    50 g riven ost
    smör

Till garnering

    basilika

    Sätt ugnen på 200°C.
    Häll av, skölj och låt bönorna rinna av. Lägg i en stor bunke.
    Skala, dela och finhacka lök och vitlök. Riv moroten. Skär zucchinin i små tärningar. Grovhacka spenaten.
    Lägg alla grönsaker i bunken. Tillsätt crème fraiche (spar lite av crème fraichen till översta lagret), tomat och basilika. Krydda med salt och peppar. Blanda väl.
    Täck bottnen på en smord ugnssäker form, ca 30 x 25 cm, med 4 lasagneplattor (för 4 port). Varva bönröra och resten av plattorna. Avsluta med bönröran. Klicka på resten av crème fraichen och toppa med osten. Ställ in i mitten av ugnen 35–40 minuter.
    Till servering: Strö över basilika vid servering.
En ugnsplåt med kanter har måtten ~45x30 dvs dubbla receptet

Bönlasagne med spenat och färskost
==================================

Portioner: 4

    1 vitlöksklyfta
    1 gul lök
    2 msk olivolja (+ extra till formen)
    250 g färsk spenat
    salt och peppar
    7 dl vatten
    1 1/2 grönsaksbuljongtärning
    200 g färskost
    rivet skal av 1/2 citron
    1 msk majsstärkelse
    1 paket bönlasagneplattor (à 120 g)
    1 - 2 dl riven ost
    ev körsbärstomater


    Sätt ugnen på 200°C.
    Stek vitlök och lök i olja utan att de tar färg. Vänd ner spenat och smaka av med salt och peppar.
    Koka upp vattnet och tillsätt buljongtärningarna, vispa ner färskosten. Smaka av med rivet citronskal, salt, peppar och red med majsstärkelsen utblandad i lite vatten tills du får en krämig konsistens.
    Smörj en ugnsfast form och varva sås, lasagneplattor och spenatblandning. Avsluta med lasagneplattor och sås. Strö över riven ost och gratinera i ca 30 minuter tills den är gyllenbrun. Vill du ha varma körsbärstomater kan du lägga in dem i en smord form i ugnen samtidigt med lasagnen.
    Till servering: Servera med en god sallad.
