Asiatisk sallad med knaprig kyckling, matiga edamamebönor och smakrik tahinidressing. Servera med en klyfta lime.

4 personer
Tid: 35 minuter

Ingredienser:
4 kycklingbröstfiléer med skinnet kvar (går att byta ut mot rena filéer)
2 msk olivolja
1 citrongräs
2 vitlöksklyftor (finhackade)
3 cm färsk ingefära (skalad och skivad)
salt
1 romansallad
150 g gröna frysta sojabönor
6 rädisor (skuren i tunna stavar)
1 rödlök (skuren i tunna skivor)
1 citron, saften
2 tsk socker

1 1/2 dl saltade cashewnötter
2 röda chili (tunt skivade)
3 salladslökar (tunt skivade)
1 knippe thai/söt basilika (går att utesluta eller byta ut mot mynta eller koriander)

Tahinidressing:
3 msk tahinipasta
1 1/2 msk strösocker
1 1/2 msk japansk soja
1 tsk vatten
1/2 lime, saften

Gör så här:
Sätt ugnen på 100°. 

Gnid in kycklingfiléerna med lite olja och banka citrongräset med baksidan av kniven och dela på hälften. Lägg kyckling och citrongräs i en påse och låt vila i kyl cirka 20 minuter.

Finhacka vitlök och ingefära. 

Ta ut kycklingen och gnid in med salt. Stek två kycklingbröst och hälften av citrongräset på hög värme med skinnsidan neråt. Låt skinnet bli krispigt och få en fin yta. Tillsätt hälften av ingefära, vitlök och sänk värmen. Vänd kycklingen och bryn några sekunder. Gör likadant med övriga två kycklingbröst.

Lägg över allt på en plåt med termometern ställd på 68° och baka klart i ugnen.

Lägg rödlöken i en skål. Tillsätt socker och pressa över citron och blanda runt. Låt stå i cirka 15 minuter. 

Gör Tahinidressingen. Justera med vatten om den känns för tjock och smaka eventuellt av med mer lime och soja.

Koka sojabönorna och skölj i iskallt vatten. Skala och lägg i en skål.

Ta ut kycklingen vid 68° innertemperatur och låt vila under bakplåtspapper i fem minuter.

Skölj romansalladen och dela grovt. Blanda runt med 1 msk tahinidressing. 

Skiva kycklingen och fördela resten av alla ingredienser i en skål, toppa med den krispiga kycklingen. Servera med en klyfta lime.