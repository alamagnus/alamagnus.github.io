Vit kladdkaka med hallon

Ingredienser

portioner4

Kladdkaka

200 g smör
200 g vit choklad
4 ägg
2 dl strösocker
1 msk vaniljsocker
2 krm salt
3 dl vetemjöl
150 g färska hallon (eller frysta)

Havresmul

50 g smör, mjukt och rumsvarmt
2 dl vetemjöl
0,5 dl havregryn
0,5 dl strösocker
1 msk ljus sirap
2 tsk vaniljsocker

Garnering

vispgrädde
färska hallon
färsk citronmeliss

Gör så här

Sätt ugnen på 175 grader (över- och undervärme) och fördela muffinsformar i en muffinsplåt. 
 
Smält smöret i en kastrull på medelvärme. Ta bort kastrullen från värmen och hacka ner den vita chokladen i smöret. Rör om tills chokladen smält helt och hållet.
Ha ner socker, vaniljsocker och salt och sedan ett ägg i taget. Tillsätt mjölet och rör försiktigt ihop till en jämn smet.  

Fördela smeten i formarna (förslagsvis med en glasskopa för att undvika kladd) och toppa med hallon. Dessa kommer sjunka något under gräddning. 
 
Grädda kladdkakorna i mitten av ugnen i ca 15 minuter medan du gör havresmulet. Detta för att havresmulet ska hålla sig på själva kladdkakorna och inte sjunka ner i smeten. 
 
Havresmul

I en annan bunke nyper du ihop alla ingredienserna till smulet.
Strö smulet över kladdkakorna och grädda dem i mitten av ugnen i ytterligare 10 minuter. De ska vara gräddade i kanterna med vobbliga i mitten.
  
Låt kladdkakorna svalna helt och hållet i kylskåpet innan du toppar med grädde, garnerar med färska hallon och citronmeliss.

