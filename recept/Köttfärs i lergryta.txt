Köttfärs i lergryta
INGREDIENSER
4 portioner/st.
500 gram 	nöt-, älg- eller blandfärs
1,5 tsk 	salt
1 krm 	vitpeppar
8 st 	stora potatisar (eller mer beroende på hungerläget)
4 st 	gula lökar
3 dl 	grädde
3 msk 	kinesisk soja
2 tsk 	fransk senap
1 krm 	grovmalen svartpeppar

GÖR SÅ HÄR
1. Lägg lergrytan i blöt minst en halvtimme före användning.
2. Skiva löken och fräs den mjuk.
3. Blanda köttfärsen med salt och vitpeppar.
4. Skala och skiva potatisen i ganska tunna skivor, ca 1,5 mm.
5. Blanda ihop grädde, soja, senap och svartpeppar.
6. Lägg ca 1/4 av potatisen och löken i botten på lergrytan, bred ut köttfärsen, sedan resten av löken och överst potatisen.
7. Häll vätskan över, försök att hälla över hela potatistäcket (det får fin färg då) fast det rinner ner i grytan och inte täcker.
8. Lägg på locket och sätt in i KALL ugn. Sätt termostaten på drygt 200 grader och låt grytan stå inne i knappt 1,5 timme.
9. Ta ut och ställ grytan på trä- eller tygunderlag. Ta av locket och låt vila 5-10 minuter.
10. Servera med en grönsallad eller rårivna morötter.