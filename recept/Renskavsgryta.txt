
Renskavsgryta

Renskavsgryta à la Magnus
Tillagningstid 30 minuter 4 portioner

Ingredienser 

1 paket renskav, 240 gram
1,5 msk flytande margarin,
1 st gul lök
1 st äpple
10 st enbär, krossade
1 burk kantareller
10 st katrinplommon
2,5 dl matlagningsgrädde
1,5 tsk salt
1 nypa svartpeppar
1 tsk kinesisk soja 

Tillagning

Skär det nätt och jämnt tinade renskavet i bitar och bryn det i 
flytande margarin i en stekpanna.
Skala och hacka löken. Skala och riv äpplet grovt på ett rivjärn.
Blanda ner lök och äpple i stekpannan och låt det fräsa med i några minuter.
Tillsätt krossade enbär. Låt svampen rinna av
ordentligt innan den läggs i pannan. Blanda också ner
katrinplommonen, skurna i små bitar.
Häll på matlagningsgrädden, salt och svartpeppar.
Låt puttra på svag värme ca 5 minuter. Smaka ev av med
lite mer salt och peppar. Rör ner
sojan och strö över klippt persilja.
Servera med ris.

