Marinerad fläskfile
För 30 personer.

En underbar rätt...Denna har jag gjort flera gånger, till konfirmation och kalas osv, alltid succé!!
Passar på buffe och som ensamrätt. Kan förberedas och smakar ljuvligt!!
Anpassa receptet efter antal pers.

Ingredienser
4 kg fläskfilé
50 g smör
Salt
Svartpeppar
2 dl balsamvinäger
4 dl olja
1 msk salt
1 tsk svartpeppar
200 g soltorkade tomater
3 krukor basilika

Gör så här
Putsa filéerna. Bryn dem i omgångar. Krydda med salt och peppar. Lägg filéerna i en långpanna. Stick in en köttermometer i den tjockaste delen av köttet. Stek i ugnen, 225 grader tills temperaturen visar 70 grader. Låt köttet kallna över natten i kylskåp inlindade i folie.

Nästa dag skiva köttet tunt, lite på snedden och lägg upp det snyggt på ett serveringsfat. Blanda ihop vinäger, olja och kryddor.

Strimla tomaterna och basilikan, blanda i det i dressingen. Skeda dressingen över köttet, täck med plastfolie och låt stå kallt fram tills serveringen. 

---------------------------------------------
Italiensk marinerad fläskfilé
För 6 personer.

Suveränt gott! Perfekt tillsammans med en pastasallad med mycket smått och gott samt en kall vitlökssås eller fetaoströra. Passar utmärkt på buffébordet.

Källa: Egen bild
Uppladdad av: jaderqvist
Ingredienser
2 fläskfiléer
Salt
Svartpeppar

Dressing:
3/4 dl olja (varav gärna en del god olivolja)
1 citron, strimlat skal och saft
1 dl soltorkade tomater, strimlade
½ dl skivade svarta oliver
1 pressad vitlöksklyfta
½ - 1 tsk sambal oelek
½ tsk salt
½ tsk grovmalen svartpeppar
1 liten nypa socker
Oregano eller annan örtkrydda, färsk eller torkad, efter smak

Gör så här
Låt fläskfiléerna ligga framme i rumstemperatur en stund innan tillagning.

Sätt ugnen på 125 grader.

Putsa, salta och peppra filéerna. Bryn dem sedan runt om i smör i stekpanna på hög värme. Lägg filéerna i en långpanna eller på ett ugnssäkert fat och sätt in en ugnstermometer med spetsen i den tjockaste delen. Ta ut fatet när termometern visar 65 grader. Linda in de heta filéerna i ugnsfolie och låt dem svalna under tiden du rör ihop dressingen (fläskfilén lagas färdigt i folien och blir mycket mör och saftig).

Blanda samman alla ingredienser till dressingen. Smaka av. Istället för oregano kan man använda valfri örtkrydda, färsk eller torkad. Vanlig pizzakrydda passar också jättebra.

Skiva den avsvalnade filén i ½ cm tunna skivor. Lägg upp på serveringsfat. Ös dressingen över köttet ett par timmar innan servering. Det går också utmärkt att göra detta dagen innan om man vill förbereda i god tid.
