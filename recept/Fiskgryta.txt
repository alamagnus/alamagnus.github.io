Fiskgryta

Ingredienser till 4 portioner:
4 medelstora potatisar
2 stora morötter
1 purjolök
1 vitlöksklyfta
½ msk timjan
½ msk basilika
1 tärning grönsaksbuljong
2 msk tomatpuré
0,5 g saffran (1 förpackning)
150 g gröna ärtor (eller annat du gillar t.ex. broccoli, haricots verts)
6 hg fisk t.ex. torsk och lax
2 dl vispgrädde
Salt och peppar

Tillagning:
Skala och skär potatis och morötter i tärningar.  Strimla purjolöken och finhacka vitlök.

Fräs morötter och purjo i hälften smör, hälften olja några minuter i en gryta. 
Tillsätt vitlök, timjan, basilika, buljongtärning, tomatpuré och låt fräsa någon minut till. 
Lägg i potatis, saffran, salt, peppar och vatten så det täcker grönsakerna (ca 8 dl). Låt sjuda under lock i 15 minuter.

Skär fisken i kuber (ca 3-4 cm) och tillsätt den, grädde och ärtor. Sjud några minuter tills fisken är färdig och smaka av med mer salt och peppar om det behövs. Dekorera gärna med färsk timjan och lite oxalis. Klar att servera!