Palak-gryta

600 g bladspenat, färsk
1 gul lök
4 klyfta(or) vitlök
ca 1½ msk ingefära, färsk
1-2 st gröna chili
2 st tomater
ca 1 dl grädde, kan uteslutas
smör och olja till stekning
ca 2 dl vatten, till grytan

Kryddor

2 msk torkade bockhornsklöverblad, kan uteslutas
2 tsk garam masala
1 tsk spiskumminfrön, kan ersättas med vanlig spiskummin
1 tsk korianderpulver
½ tsk gurkmeja
ca 1-2 tsk chilipulver
salt och peppar

Palak-gryta

1. Lägg bladspenaten i en gryta och häll över vatten tills det täcker spenaten. Koka upp och låt sjuda i 2 min. Sila sedan av och skölj spenaten direkt i kallt vatten så behåller den sin fina gröna färg.

2. Låt rinna av och lägg sedan i en mixer, mixa spenaten slät. Tillsätt eventuellt vatten om spenaten är svår att mixa. Man kan även finhacka spenaten. Ställ åt sidan. 

3. Hacka lök i tärningar, finhacka vitlöken, riv ingefäran, hacka tomaterna i små tärningar, finhacka chilin.

4. Hetta upp olja och en klick smör i en gryta. Stek vitlök, ingefära, spiskumminfrön och garam masala i ca 1 min under omrörning. Vänd i lök och chili och stek tills löken får färg. Vänd i tomat, resten av kryddorna och fortsätt stek en stund under omrörning. 

5. Häll över den mixade spenaten, tillsätt lite vatten, börja med ca 1 dl vatten. Låt koka under lock i ca 15-20 min.

6. Rör om med jämna mellanrum och låt inte grytan brännas vid i botten. Om grytan känns för vattning så låter du den koka utan lock, om den känns för tjock tillsätter du mer vatten.

7. Smaka av och krydda eventuellt mer. Häll i grädde och låt sjuda i 2-3 min till.

8. Skär paneern i tärningar. Du kan välja om du vill steka paneern i lite olja först eller vända ner direkt i grytan. Jag stekte inte mina, hällde ner dem direkt i grytan. Låt puttra på låg värme i 3-4 min.

9. Servera gärna grytan med ris och naan. 