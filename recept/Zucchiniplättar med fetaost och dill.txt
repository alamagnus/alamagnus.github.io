Zucchiniplättar med fetaost och dill

Ingredienser
350 g zucchini
3 salladslökar
150 g fetaost
1 dl vetemjöl
3 ägg
1/2 dl finskuren dill
1/2 tsk salt
1 krm nymalen svartpeppar
rapsolja till stekning

Till servering
matlagningsyoghurt
pressad vitlök

Tillagning
Riv zucchinin grovt och lägg i ett durkslag och krama ut vätskan. 

Ansa och finhacka salladslöken. 

Smula fetaosten.
Vispa ihop mjöl och ägg. 

Tillsätt zucchini, lök, fetaost, dill, salt och peppar. Rör ihop till en jämn smet.

Stek plättar i rikligt med olja ca 2 minuter per sida, eller tills plättarna fått fin färg. Låt rinna av på hushållspapper.


Till servering: Servera gärna med vitlöksyoghurt.