Krispig mosad potatis

Ingredienser

1 kg potatis (små ”delikatesspotatis”)
salt
rapsolja

Gör så här

Koka potatisen mjuk i saltat vatten, låt svalna något.
Tryck till potatisen på en plåt med bakplåtspapper. Använd exempelvis botten på ett glas.
Pensla över rapsolja.
Rosta i ugnen på 225 grader i 15 minuter. Kör eventuellt en stund på grill också, de ska bli riktigt krispiga.
Toppa potatisen med exempelvis hackad rödlök, gräddfil och knaprig bacon. Eller hackat ägg, hackad rödlök, brynt smör och matjessill.

