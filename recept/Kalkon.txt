Jul kalkonen
För 12 personer.

Kalkon är julmat för mig.

Ingredienser
Till fyllning:
vitt bröd 175 gram
lök , finhackad 225 gram
rivet äpple , 225 gram
valnötter (hackade) , 110 gram
katrinplommon (i små bitar) , 110 gram
timjan , 1 tsk
hönsbuljong
salt
peppar


1 st kalkon , ca 5 kg
6 msk smör , mjukt
salt´
peppar
1 l hönsbuljong , (vatten+bulöjongtärning)

Gör så här
Börja med att göra fyllningen.
Bryn löken, ta av från värmen och tillsätt sedan vitt bröd, äpple, valnötter, katrinplommon, timjan, salt, peppar och eventuellt lite hönsbuljong.


Tillagning:

Värm ugnen till 175 grader. Sätt gallret längst ner i ugnen.
Tag bort halsen och rensa och skölj kalkonen. Klappa kalkonen torr med hushållspapper. Placera kalkonen med bröstsidan upp på gallret med en djup långpanna under.
Fyll kalkonen med fyllningen. Gnid in skinnet med det mjuka smöret och krydda med salt och peppar. Placera ett stort ark med aluminiumfolie som ett "tält" över kalkonen.
Sätt in kalkonen i ugnen och häll 5 dl av buljongen i den djupa långpannan. Ös kalkonen med buljongen som rinner ner i pannan med ca 30 minuters mellanrum. När buljongen i pannan har dunstat upp så tillsätter man ca 2 –3 dl buljong.
Tag bort aluminiumfolie efter ca 2,5 timme. Tillaga kalkonen i ugnen tills att termometern visar 80 grader i kalkonens lårdel. Det tar ca 3,5 - 4 timmar.
Flytta över kalkonen till ett serveringsfat och låt den vila minst 20-30 minuter innan den kan skäras upp. 