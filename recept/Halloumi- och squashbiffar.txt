Halloumi- och squashbiffar med auberginegratäng

8 portioner 60 minuter

Ingredienser

GRATÄNG
3  auberginer
1  stor gul lök
4 klyftor  vitlök
800 g  krossade tomater
300 g  fetaost
200 g  mozzarella
0,5 dl  rött vin
1 msk  honung
2  tärningar grönsaksbuljong
1 krm  peppar
0,5 dl  tomatpuré

HALLOUMI- OCH SQUASHBIFFAR
2  squash
400 g  halloumi
1  gul lök
2 klyftor  vitlök
2 dl  ströbröd
4  ägg
1 pkt  provençalska kryddor
100 g  valnötter
1 krm  salt
1 krm  peppar
 smör/olja att steka i
 
ÖRTSÅS MED MANDEL
1 kruka  basilika
1 kruka  persilja
100 g  mandelspån
1 dl  röd pesto
2 dl  turkisk yoghurt
1 krm  salt

Auberginegratäng
Börja med att skiva auberginen i 0,5 cm tjocka skivor. Lägg ut på fat och salta rikligt. Låt stå och dra i 30 minuter. 

Gör tomatsåsen under tiden. Fräs hackad gul lök och vitlök, tillsätt tomatkross och tomatpuré, honung, grönsaksbuljong och vin. Låt koka ihop i minst 10 min, smaka av med peppar och eventuellt mer salt. Ställ åt sidan. 

Häll av vätskan från auberginerna, stek alla skivor i god olivolja tills de blivit mjuka och fått fin färg. 

Lägg ett lager med aubergine i botten på en ugnsfast form. Varva sedan tomatsås, fetaost och aubergineskivor. Avsluta med ett lager tomatsås och skivor av mozzarella. 

Gratinera i 30 minuter, 200 grader. Osten ska ha börjat bubbla och fått en fin färg. 

Biffar
Riv squashen och lägg i ett durkslag, salta kraftigt och låt stå i 20-30 minuter så vätskan dras ur. Pressa sedan ut så mycket vätska det går. 
Fräs hackad gul lök och vitlök mjuk tillsammans med den rivna squashen. Ställ åt sidan och låt svalna. 
Riv halloumin och blanda med kryddor, ägg, ströbröd, salt och peppar. Blanda i squash- och lökblandningen. Forma små biffar och stek på medeltemperatur i smör eller olja tills de fått fin färg. 

Sås
Mixa mandlarna till ett mjöl, tillsätt basilika, persilja och mixa igen. Häll sedan i peston, turkisk yoghurt, salt och peppar och mixa slätt. 
