Röd curry med tofu
4 portioner

Ingredienser
Tofu
2 förp fast naturell tofu (à ca 230 g)
1 dl vetemjöl
5 dl neutral olja

4 port jasminris

1/2 gul lök
1/2 röd paprika
1/2 zucchini
1 förp kokta kikärter (à 380 g)

3 msk neutral olja
2 msk röd currypasta
1 burk kokosmjölk (à 400 ml)
2 msk strösocker
2 grönsaksbuljongtärningar
salt

Till servering 1 lime färsk koriander

Skala och skär löken i stora bitar. Dela och kärna ur paprikan. Skär paprika och zucchini i stora bitar. Häll av kikärtorna i en sil och låt rinna av.

Tofu: Skär tofun i ca 3x3 cm stora bitar. Blanda runt i mjölet.

Hetta upp oljan till 170–180°C.

Fritera tofun i omgångar ca 4–5 minuter, låt rinna av på hushållspapper.

Koka riset enligt anvisning på förpackningen.

Hetta upp oljan med röd currypaste i en kastrull och låt fräsa 1–2 minuter. Tillsätt lök, kikärtor, kokosmjölk, socker och buljongtärningar och låt koka 2–3 minuter. 
 
Tillsätt paprika och zucchini. Låt koka ytterligare ca 2 minuter. Smaka av med salt. Toppa med tofu.

Vid servering: Servera med ris och limeklyftor. Toppa gärna maten med koriander.