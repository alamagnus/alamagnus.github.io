Ugnsbakad spetskål med grön ärtkräm quinoa och rostade mandlar

Ingredienser:
1 Citron
1,5 dl Gräddfil
250 gram tinade Gröna ärtor
0,5 kruka Persilja
100 gram Rostade mandlar
2,5 dl Röd quinoa
2 st Spetskål
Bakplåtspapper
Flingsalt
1 tärning Grönsaksbuljong
Olivolja
Salt
1 Vitlöksklyfta


Sätt ugnen på 250 grader.

Skär 2 spetskål i 8 klyftor och lägg på en plåt med bakplåtspapper.
Ringla över lite olivolja och strö på flingsalt. Tillaga mitt i ugnen 10-12 min.

Koka 2,5 dl röd quinoa enligt anvisning på förpackningen men byt ut salt mot 1 tärning grönsaksbuljong.

Ärtkräm: lägg 250 g gröna ärter (tinade), 75 g rostade mandlar, 2 msk olivolja, 2 msk vatten och 3/4 tsk salt i en mixerbunke. Pressa ner 1 vitlöksklyfta och mixa till en slät kräm med stavmixer.

Grovhacka 0,5 kruka persilja och blanda ner i ärtkrämen med 1,5 dl gräddfil, finrivet skal och pressad saft (ca 1 msk) från 1
citron. Grovhacka 25 g rostade mandlar. 

Strö mandlar och lite flingsalt över spetskålen. Ringla över lite olivolja.

Servera Ugnsbakad spetskål med grön ärtkräm och nykokt quinoa.
