Ingredienser
Lax

    0,5 msk chiliflakes
    600 gram laxfilé
    0,5 msk salt
    1 msk smör
    1 msk strösocker
    0,5 msk olivolja, extravergine

Salsa

    0,5 tsk chiliflakes
    0,5 st limefrukt(er), saften
    1 förpackning mango(s), ca 225g, tinad
    0,5 kruka(or) koriander
    0,5 st gurka
    1 tsk honung
    0,5 st röd lök(ar)
    1 st avokado
    1 tsk ingefära
    0,5 tsk salt

Tillbehör

    8 st tortillabröd
    100 gram yoghurt, turkisk
    0,5 ask salladsmix, ca 50 g

Tillagning

    1. Salsa: Skölj, kärna ur och tärna gurkan. Tärna avokadon och skala och finhacka rödlöken.

    2. Skala och riv ingefära och skölj och finhacka koriandern. Blanda alltsammans i en skål med den tinade mangon. Tillsätt limesaft, chiliflakes, honung och salt.

    3. Lax: Ta bort ev skinn från laxfilén och skär den i kuber. Blanda salt, socker och chiliflakes på en tallrik. Vänd laxkuberna i kryddblandningen.

    4. Hetta upp en stekpanna med olja och smör och stek laxkuberna hastigt på ganska hög värme på båda sidor. Lägg över dem på ett fat.

    5. Tillbehör: Skölj salladen och lägg upp yoghurten i en liten skål.

    6. Fyll tortillabröden med sallad, salsa och lax och toppa med lite yoghurt. Vik ihop och njut.

