Avokado med chilirostade kikärter och cashewnötter

Ingredienser:

1 förp kokta kikärter (à ca 400 g)
1 dl cashewnötter
2 avokado
2 msk japansk soja
1/2 lime (1/2 lime motsvarar ca 1 msk färskpressad limesaft)
1 msk olja
1/2 tsk chiliflakes
salt

Tillagning

Häll kikärterna i ett durkslag, skölj dem ordentligt och låt rinna av. Hacka nötterna grovt.

Dela, ta ur kärnan och gröp ur avokadoköttet ur skalet. Skiva avokadoköttet och blanda det försiktigt med soja och limesaft.

Rosta kikärterna i oljan tills de får fin färg, tillsätt nötterna och chiliflakesen. Smaksätt med salt.

Garnering: Lägg avokadon på ett fat, toppa med kikärter och nötter. Garnera gärna med koriander.
