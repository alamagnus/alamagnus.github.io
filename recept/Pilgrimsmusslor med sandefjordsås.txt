Pilgrimsmusslor med sandefjordsås

Ingredienser

portioner 4

300 g pilgrimsmussla
smör
salt

Sockersaltad gurka

0,5 gurka
1 tsk strösocker
1 tsk citronsaft, färskpressad
0,5 citron, rivet skal
1 krm salt

Sandefjordsås

1 dl grädde
1 dl crème fraîche
1,5 tsk citronsaft, färskpressad
1,5 msk gräslök, finskuren
salt

Topping

dillvippa
färsk körvel
forellrom

Gör så här

Sockersaltad gurka

Dela gurkan på längden och skrapa bort kärnorna med en liten sked. Skär den i 1/2 cm tjocka skivor och lägg i en skål.
Tillsätt socker, citronsaft, rivet cironskal samt salt. 3. Låt gurkan stå och dra i 20 minuter och blanda runt då och då.

Sandefjordsås

Blanda grädde och crème fraiche i en liten kastrull och koka upp på hög värme.
Ta bort kastrullen från värmen så snart det börjar bubbla och tillsätt citronsaft och gräslök. Smaka av med salt.

Pilgrimsmusslor

Plocka bort muskeln på sidan av pilgrimsmusslorna och salta varje mussla noga.
Hetta upp rejält med smör i en stekpanna på hög värme.
När smöret har tystnat, tillsätt musslorna och stek dem hastigt, ca 2 minuter per sida.

Tillsätt såsen direkt i stekpannan och blanda runt.

Häll bort lagen som bildats från gurkan och toppa sedan musslorna med gurka, dillvippor, körvel och forellrom.

Tips! Vill du göra rätten matigare passar det bra att servera kokt potatis till.
