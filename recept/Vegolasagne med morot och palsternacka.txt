Vegolasagne med morot och palsternacka

6–8 portioner 40 + 30 minuter

Rotfruktssås:

5–6 morötter
5–6 palsternackor
2 gula lökar
10 små eller 5 stora champinjoner
3 stora vitlöksklyftor
1 msk olivolja
1 msk salt
2 burkar à 400 g krossade tomater
2 msk oregano
200 g hel färsk eller fryst spenat
1 msk olivolja

Béchamelsås:

7 dl mjölk
3 msk vetemjöl
80 g ost
1 tsk salt

Montering:

ca 10 lasagneplattor
Smör till formen

Sätt ugnen på 225 grader.

Rotfruktssåsen: 
Skala och tärna morot, palsternacka och lök. Gör ren svampen och tärna den. Skala och finhacka vitlöken.

Hetta upp oljan i en gryta på medelstark värme och låt rotfrukter, lök, svamp, vitlök och salt svettas under omrörning tills löken blivit mjuk och mild. 

Tillsätt tomater och oregano och låt såsen småputtra i 20–30 minuter. Värm under tiden ugnen till 225 grader och förbered resten av lasagnen. Stek spenaten några minuter i olivolja och lyft åt sidan.

Béchamelsåsen: Riv osten. Blanda kall mjölk och mjöl i en kastrull och koka på medelsvag värme under omrörning tills den tjocknat. Ta kastrullen från plattan och rör i osten och smaka av med salt.

Smörj en ugnsfast form som rymmer cirka 3 liter. Varva rotfruktssåsen med béchamelsås, spenat och lasagneplattor. Avsluta med béchamelsåsen. Tillaga lasagnen i mitten av ugnen i 25–30 minuter.