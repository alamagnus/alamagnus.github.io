Ingredienser

4 portioner

    600 g kycklingfilé

Sås

    2 tsk sichuanpeppar (eller en mindre mängd vitpeppar)
    2 msk sesamfrön, rostade
    1 dl chiliolja (se tips ovan för recept)
    5 msk japansk soja
    2 msk svart risvinäger (eller balsamvinäger)
    1 msk strösocker
    1 gurka
    4 salladslökar

Till servering

    4 port jasminris, nykokt
    sichuanpeppar
    sesamfrön, rostade

Gör så här

    Rosta sichuanpepparn i torr panna i någon minut. Mortla till ett fint pulver. Ställ åt sidan.

    Koka kycklingfiléerna i vatten i 10 minuter. Låt svalna, lägg i kallt vatten om du vill snabba på kylningen.

    Banka kycklingen med en kavel och dela sedan med fingrarna till smala strimlor.

    Strimla gurka och skiva salladslök tunt.

    Blanda ihop alla ingredienser till såsen och rör om väl.

    Lägg kyckling och gurka i portionsskålar. Fördela såsen över. Strö på salladslök och sesamfrön samt sichuanpeppar. Rör om och servera med ris. Njut


Chiliolja

    1 dl neutral matolja
    6 klyftor vitlök, finhackade
    4 salladslökar, finhackade
    4-5 cm färsk ingefära, riven
    2 msk chiliflakes
    1 msk paprikapulver

Värm oljan i en liten kastrull och lägg i vitlök och salladslök. Låt gå på medelvärme tills löken är mjuk och precis börjat få färg. Ta från värmen och lägg i ingefära, chiliflakes och paprikapulver. 

