Key lime pie

Ingredienser
Portioner:  10-12 bitar
Pajbotten
150 g smör
200 g digestivekex
Fyllning
5 äggulor
1 burk sötad kondenserad mjölk (à 400 g)
2 msk finrivet limeskal
1 dl färskpressad limejuice

Till servering
florsocker
vispad grädde
tunna skivor lime

Sätt ugnen på 175°C.
Pajbotten: Smält smöret i en kastrull.
Krossa kexen fint, gärna i en matberedare. Blanda i en bunke med smöret.
Tryck ut smulorna i en form med löstagbar kant, ca 24 cm i diameter.

Grädda i mitten av ugnen ca 10 minuter. Sänk temperaturen i ugnen till 150°C.

Fyllning: Rör ihop äggulorna i en bunke. Rör ner den kondenserade mjölken, limeskal och –juice.

Häll smeten i formen. Ställ in i ugnen 10 minuter. Ta ut och låt svalna.

Låt sedan pajen stå i kylen minst 3 timmar före servering.

Till servering: Sikta över florsocker och servera med vispad grädde och limeskivor.