Kimchi

Ingredienser
1 1/2 kg salladskål
1 1/2 dl salt
250 g rättika
2 msk finriven färsk ingefära
3 msk pressad vitlök
3 dl finhackad purjolök
5 msk chilipeppar
1 msk socker
1 msk fisksås

Halvera salladskålen på längden.
Lägg kålen med snittytan upp i en stor bunke. Strö salt över och mellan bladen. 
Häll på vatten så att det täcker. Lägg på en tallrik eller ett lock. Låt stå 1 dygn i rumstemperatur.

Skölj av kålen så att överflödigt salt spolas bort. Låt rinna av i ett durkslag.

Skala och strimla rättikan mycket fint.

Blanda ingefära, vitlök, purjolök, rättika, chilipeppar, socker och fisksås. Fördela blandningen ordentligt mellan bladen och runt kålen.

”Tvinna” de halva kålhuvudena och lägg dem tätt i en storleksanpassad burk med tättslutande lock. Låt stå 1 dygn i rumstemperatur. Ställ därefter in den i kylen 5–7 dagar.