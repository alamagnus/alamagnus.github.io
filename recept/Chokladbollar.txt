Chokladbollar

Ingredienser
Karamelliserade nötter

    200 g blandade nötter, t ex hasselnötter, cashew och sötmandel (osaltade och skalade)
    1,5 msk flytande honung
    0,5 tsk flingsalt

Chokladbollar

    200 g mörk choklad
    225 g smör, rumsvarmt
    4 dl florsocker
    1,5 dl kakao
    2 tsk vaniljsocker
    8 dl havregryn
    1 msk kryddblandning, kanel/kardemumma/ingefära/nejlika/svartpeppar
    0,5 tsk flingsalt
    1 apelsin, finrivet skal (ekologisk)
    1 dl kaffe, starkt

Gör så här

    Börja med att göra de kanderade nötterna. Blanda ihop alla ingredienser i en stekpanna. Rosta nötterna under konstant omrörning i stekpannan tills de får en fin, gyllenbrun färg. Låt svalna på ett bakplåtspapper innan du finhackar dem för hand eller i mixer.
    Grovhacka den mörka chokladen, lägg i en värmetålig bunke eller skål av glas eller metall. Smält över vattenbad.
    Lägg alla ingredienserna till chokladbollarna, inklusive smält choklad, i en matberedare. Mixa ihop till en krämig smet. Har du ingen matberedare kan du blanda ihop ingredienserna med händerna.
    Forma bollar av smeten. Rulla i de finhackade nötterna och låt dem sedan stå i kylskåpet för att sätta sig.
