Ingredienser:
250 gram kokta svarta bönor, ca 2,5 dl eller 1 pkt eller burk.
1 liten rödlök
1 röd paprika
1 stor tomat
0,5 zucchini
100 gram majs, ca 1 dl
2 msk fin mild rödvinsvinäger
3 msk fin olivolja
0,5 tsk socker
1-2 krm salt
0,5 krm vit- eller svartpeppar
Några blad färsk persilja

Tillagning:
Koka bönor enligt paket och låt svalna. Detta gör du lämpligen dagen innan. Koka ett paket och spara resten i frysen.
Använder du färdigkokta bönor så skölj dem noga i durkslag innan.
Lägg bönorna i en skål.
Skala och hacka löken. Lägg i skålen.
Skölj, kärna ur och tärna paprikan i 1x1 cm bitar. Lägg i skålen.
Skölj och skala zucchinin och tärna den som paprikan. Lägg i skålen.
Skölj tomaten och tärna den samt lägg i skålen.
Tillsätt vinäger samt olivolja.
Smaka av bönsalladen med socker, salt och peppar samt vinäger.