Vegetarisk lasagne
6 portioner

Röd sås:
2 morötter
2 zucchini
2 gula lökar
2 vitlöksklyftor
1/1 röd chili
1 msk olja
2 burkar krossade tomater (400 g)
1 dl vispgrädde (jag hade matlagningsgrädde och det funkade fint)
2 tsk salt
1/2 tsk socker
1 krm nymalen svartpeppar
blad från 1/2 kruka basilika

Fyllning:
250 g fryst bladspenat
200 g fetaost
8-10 lasagneplattor
150 g riven ost att strö över

Sätt ugnen på 225 grader.

Skala morötterna och skär dem i korta stavar och zucchinin i bitar. Skala lök och vitlök och hacka dem. Hacka även chilin fint. Fräs lök, vitlök och chili mjuk i oljan. Tillsätt tomatkross, grädde, morötter, zucchini, salt, socker och peppar. Låt allt puttra i 10 minuter. Tillsätt strimlade basilikablad.

Fördela 1/3 av den röda såsen i en ugnssäker form. Tina spenaten (krama ut all vätska) och strö över hälften av den och fetaosten i smulor. Täck med ett lager lasagneplattor. Varva med ett nytt lager röd sås, spenat, fetaost och lasagneplattor. Överst ett lager röd sås och riven ost. 

En bättre variant:
Först lite sås, lasagneplattor, sås, hälften av spenaten och fetaosten, lasagneplattor, sås, resten av spenaten och fetaosten, lasagneplattor, sås och så den rivna osten.

Gratinera i ugnen på 225 grader i 25 minuter. Servera med färsk rucolasallad.